---
index: 1.1.69
sutra: अणुदित् सवर्णस्य चाप्रत्ययः

---
परेण णकारेण प्रत्याहारग्रहणम् । अण् गृह्यमाण उदित् च सवर्णानां ग्राहको भवति, स्वस्य च रूपस्य, प्रत्ययं वर्जयित्वा । _आद् गुणः_ [[6|1|87]], _अस्य च्वौ_ [[7|4|32]], _यस्येति च_ [[6|4|148]] । स्वरानुनासिक्यकालभिन्नस्य ग्रहणं भवति । उदित् खल्वपि - _चुटू_ [[1|3|7]], _लशक्वतद्धिते_ [[1|3|8]] - चवर्गटवर्गयोः कवर्गस्य च ग्रहणम् भवति । अप्रत्ययः इति किम् ? _सनाशंसभिक्ष उः_ [[3|2|168]], _अ साम्प्रतिके_ [[4|3|9]] - दीर्घो न भवति ॥