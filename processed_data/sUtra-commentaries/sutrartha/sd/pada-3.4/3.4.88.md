---
index: 3.4.88
sutra: वा छन्दसि

---
_सेह्यर्पिच्च_ [[3।4।87]] इत्यनेन लोट्-लकारस्य विषये सिप्-प्रत्ययस्य यः हि-आदेशः विधीयते, सः वेदानाम् विषये विकल्पेन पित् अपि भवति । यथा, अग्निपुराणे 'पितॄन् लोकान् प्रीणाहि' इति उल्लेखः अस्ति । अत्र 'प्रीणाहि' इत्यस्य सिद्धौ सिप्-प्रत्ययस्य आदेशरूपेण     प्रोक्तः 'हि'-प्रत्ययः 'पित्' मन्यते, येन _ई हल्यघोः_ [[6।4।113]] इत्यनेन हलादि-ङित्-प्रत्यये परे विहितः ईकारादेशः न भवति, अतः 'प्रीणाहि' इत्येव रूपं सिद्ध्यति ।



वेदेषु 'हि'-प्रत्ययं अपित्-स्वीकृत्य अपि उदाहरणानि दृश्यन्ते । यथा - 'प्रीणीहि हंसशरणम्' इति भागवते उल्लेखः अस्ति । अत्र हि-प्रत्ययस्य अपित्-त्वात् ङित्वद्भावेन _ई हल्यघोः_ [[6।4।113]]  इत्यनेन आकारस्य ईकारादेशः भवति ।                