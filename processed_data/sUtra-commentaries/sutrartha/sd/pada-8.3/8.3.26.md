---
index: 8.3.26
sutra: हे मपरे वा

---
'पदान्त म् + ह्म्' अस्याम् स्थितौ पदान्तमकारस्य विकल्पेन मकारादेशः भवति इत्यर्थः । विकल्पाभावे _मोऽनुस्वारः_ [[8।3।23]] इत्यनेन मकारस्य अनुस्वारादेशः भवति ।

        

यथा - किम् ह्मलयति → किम्ह्मलयति, किं ह्मलयति । 

     

अत्र एकं वार्त्तिकं ज्ञातव्यम् -  <!यवलपरे यवला वेति वक्तव्यम् !> । इत्युक्ते, हकारात् परः यदि यकारः / वकारः / लकारः अस्ति, तर्हि पदान्तमकारस्य स्थाने (यथाक्रमम्) य्ँ, व्ँ, ल्ँ एते आदेशाः विकल्पेन भवन्ति ।



यथा  -

1) किम् ह्यः → किय्ँ ह्यः, किं ह्यः ।

2) किम् ह्लादयति → किल्ँ ह्लादयति, किं ह्लादयति ।

3) किम् ह्वलयति → किव्ँ ह्वलयति, किं ह्वलयति ।

                              

ज्ञातव्यम् - अस्मिन् सूत्रे 'मपरः' एतत्  हकारस्य विशेषणमस्ति । मकारः यस्मात् परः, सः मपरः - इत्यर्थः । अतः अनेन सूत्रेण सः एव हकारः गृह्यते, यस्मात् परः मकारः अस्ति । इत्युक्ते, 'ह्म्' इत्यस्य हकारस्यैव ग्रहणमनेन भवति ।

