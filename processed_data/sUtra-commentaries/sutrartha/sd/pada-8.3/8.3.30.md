---
index: 8.3.30
sutra: नश्च

---
पदान्त-नकारात् परः यः सकारः, तस्य आदौ 'ध्' इति आगमः विकल्पेन विधीयते । यथा, भवान् + सीदति = भवान्त्सीदति । अत्र पदान्तनकारात् परस्य सकारस्य अनेन सूत्रेण धुडागम भवति । ततः _खरि च_ [[8|4|55]] इति धकारस्य चर्त्वे तकारे कृते रूपं सिद्ध्यति ।



ज्ञातव्यम् -

1. अस्मिन् सूत्रे 'नः' इति पञ्चम्यन्तं पदमस्ति, 'सि' इति सप्तम्यन्तं पदमस्ति | अत्र षष्ठ्यन्तं पदम् नास्ति, अतः <ऽ उभयनिर्देशे पञ्चमीनिर्देशः बलीयान्ऽ> अनया परिभाषया सप्तम्यन्तं पदम् स्थानिनं निदर्शयति |

2. धुट्-इति टित्-आगमः, अतः _आद्यन्तौ टकितौ_ [[1|1|46]] इत्यनेन स्थानिनः आदौ आगच्छति ।

