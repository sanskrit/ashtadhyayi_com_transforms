---
index: 3.1.71
sutra: यसोऽनुपसर्गात्

---
यसुँ (प्रयत्ने) अयं दिवादिगणस्य धातुः । अस्मात् धातोः _दिवादिभ्यः श्यन्_ इत्यनेन नित्यं श्यन्-प्रत्यये प्राप्ते वर्तमानसूत्रेण  सः विकल्प्यते । श्यन्-प्रत्ययस्य अभावे औत्सर्गिकरूपेण _कर्तरि शप्_ [[3।1।65]] इत्यनेन शप्-प्रत्ययः भवति । यथा - यसते, यस्यते ।



'यस्' धातुः उपसर्गेण सह आगच्छति चेत् अस्य सूत्रस्य प्रसक्तिः नास्ति, अतः उपसर्गपूर्वस्य यस्-धातोः नित्यं श्यन्-प्रत्ययः भवति । यथा - आयस्यति, प्रयस्यति ।



ज्ञातव्यम् -   'सम्+यस्' इत्यत्र _संयसश्च_ [[3।1।72]] इति अग्रिमसूत्रेण श्यन् पुनः विकल्प्यते ।

