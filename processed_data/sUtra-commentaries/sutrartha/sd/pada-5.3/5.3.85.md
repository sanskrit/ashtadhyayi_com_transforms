---
index: 5.3.85
sutra: अल्पे

---
'अल्प' (लघु / little quantity) इत्यस्य विशेष्यरूपेण विहितं यत् प्रातिपदिकम्, तस्मात् वर्तमानसूत्रेण स्वार्थे औत्सर्गिकः क-प्रत्ययः उत तस्य अपवादः विधीयते  । यथा -



1. अल्पम् तैलम् इत्येव = तैल + क → तैलकम् । A little oil इत्याशयः ।  

2. अल्पम् क्षीरम् इत्येव = क्षीर + क → क्षीरकम् ।

3. अल्पम् घृतम् इत्येव = घृत + क → घृतकम् ।



अव्ययानाम्, सर्वनामशब्दानाम्, तथा च तिङन्तानाम् विषये अपि अस्य सूत्रस्य प्रसक्तिः विद्यते, परन्तु एतेभ्यः परस्य क-प्रत्ययस्य अपवादरूपेण _अव्ययसर्वनाम्नामकच् प्राक् टेः_ [[5|3|71]] इति अकच्-प्रत्ययः विधीयते, सः च अङ्गस्य टि-संज्ञकात् पूर्वमागच्छति । उदाहरणानि एतानि -



1. अल्पमुच्चैः (a little above) = उच्चैस् + अकच् → उच्चकैः ।

2. अल्पम् सर्वम् (a little of everything) = सर्वम्  + अकच्  → सर्वकम् । 'सर्व' शब्दस्य विषये 'अकच्' प्रत्ययः सुबन्तात् अनन्तरम् विधीयते इति _अव्ययसर्वनाम्नामकच् प्राक् टेः_ [[5|3|71]] इत्यत्र स्पष्टीकृतमस्ति ।

3. अल्पम् पचति (Cooks a little quantity) = पचति + अकच् → पचतकि । 'देवदत्तः पचतकि' एतादृशमस्य प्रयोगः भवति ।

      