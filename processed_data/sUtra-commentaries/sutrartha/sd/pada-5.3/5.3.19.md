---
index: 5.3.19
sutra: तदो दा च

---
काले' इत्यस्य विशेषणरूपेण प्रयुज्यमात् तद्-शब्दस्य सप्तम्यन्तात् अनेन सूत्रेण 'दानीम्' तथा 'दा' एतौ प्रत्ययौ स्वार्थै उच्येते । यथा -



तस्मिन् काले

= तस्मिन् + दा / दानीम्

→ तद् + दा / दानीम् [_कृत्तद्धितसमासाश्च_ [[1|2|46]] इति प्रातिपदिकसंज्ञा, _सुपो धातुप्रातिपदिकयोः_ [[2|4|71]] इति सुप्-प्रत्ययस्य लुक्]

→ तअ + दा/दानीम् [_त्यदादीनामः_ [[7।2।102]] इति दकारस्य अकारादेशः]

→ त + दा/दानीम् [_अतो गुणे_ [[6।1।97]] इति पररूपम्]

→ तदा / तदानीम् 



अनेन प्रकारेण 'तस्मिन् काले' इत्यस्मिन्नेव अर्थे 'तदा' तथा 'तदानीम्' एतौ शब्दौ सिद्ध्येते । एतयोः द्वयोः अपि _तद्धितश्चासर्वविभक्तिः_ [[1।3।38]] इत्यनेन इत्संज्ञा भवति ।



विशेषः - अस्मिन् सूत्रे 'दा' इति विधानमनावश्यकमस्ति, यतः 'तद्' इत्यमात् 'तस्मिन् काले' इति अभिधेये _सर्वैकान्यकिंयत्तदः काले दा _ [[5।3।15]] इत्यनेन 'दा' प्रत्ययः पूर्वरूपेणैव उक्तः अस्ति । अतः इदम् सूत्रम् 'तदो च' इत्येव उच्यते चेदपि अलम् ।

                              

ज्ञातव्यम् - 'दानीम्' प्रत्यये मकारस्य _हलन्त्यम्_ [[1|3|3]] इत्यनेन इत्संज्ञायाम् प्राप्तायाम् _न विभक्तौ तुस्माः_ [[1|3|4]] इत्यनेन सा निषिध्यते ।