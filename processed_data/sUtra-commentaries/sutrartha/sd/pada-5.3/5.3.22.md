---
index: 5.3.22
sutra: सद्यःपरुत्परार्यैषमःपरेद्यव्यद्यपूर्वेद्युरन्येद्युरन्यतरेद्युरितरेद्युरपरेद्युरधरेद्युरुभयेद्युरुत्तरेद्युः

---
अनेन सूत्रेण आहत्य चतुर्दशानाम्  शब्दानाम् निपातनम् दीयते । एते सर्वे शब्दाः सप्तम्यन्तात् काले अभिधेये उचितं प्रत्ययं कृत्वा सिद्ध्यन्ति । एतेषाम् सर्वेषामावली इयम् -

सद्यः , परुत्, परारि, ऐधमः, परेद्यवि, अद्य, पूर्वेद्युः, अन्येद्युः, अन्यतरेद्युः,  इतरेद्युः , अपरेद्युः, अधरेद्युः, उभयेद्युः, उत्तरेद्युः                 

        

क्रमेण पश्यामः । भाष्यकारेण प्रत्येकस्मिन् सन्दर्भे पाठितानि वार्त्तिकानि अप्यत्र दत्तानि सन्ति -                   



1. <b>सद्यः </b> - (<!समानस्य सभावो निपात्यते द्यश्च प्रत्ययः!>) । 'समान' इति शब्दः यत्र 'अहन्' (day) इत्यस्य विशेषणरूपेण प्रयुज्यते, तत्र सप्तम्यन्तात् (= 'समाने' इत्यस्मात् शब्दात्) स्वार्थे 'द्यस्' इति प्रत्ययं कृत्वा 'सद्य' इति शब्दः सिद्ध्यति । प्रक्रिया इयम् -

समाने अहनि इत्येव

= समान + द्यस् [द्यस्-प्रत्ययः]

→ स + द्यस् ['समान' इत्यस्य 'स' इति आदेशः निपात्यते]

→ सद्यः [विसर्गनिर्माणम्]

'सद्यः' इत्युक्ते 'समाने अहनि' (on the same day).



अग्रिमौ द्वौ शब्दौ <!पूर्वपरयोः परभावो निपात्यते, उदारी च प्रत्ययौ, संवत्सरे अभिधेये!> अस्मात् वार्त्तिकात् सिद्ध्यतः - 

                    

2.  <b>परुत् </b>  - 'पूर्व' इति शब्दः यत्र 'संवत्सर' (year) इत्यस्य विशेषणरूपेण प्रयुज्यते, तत्र सप्तम्यन्तात् (= 'पूर्वे' इत्यस्मात् शब्दात्) स्वार्थे 'उत्' प्रत्ययः भवति । प्रक्रिया इयम् -

पूर्वे संवत्सरे इत्येव

= पूर्व + उत्

→ पर+ उत् ['पूर्व' इत्यस्य 'पर' आदेशः निपात्यते]

→ पर् + उत् [_यस्येति च_ [[6।4।148]] इति अकारलोपः]   

→ परुत्                                               

'परुत्' इत्युक्ते 'पूर्वस्मिन् संवत्सरे'  (in the previous year)       

 

3.  <b>परारि </b> - 'पूर्वतर' इति शब्दः यत्र 'संवत्सर' (year) इत्यस्य विशेषणरूपेण प्रयुज्यते, तत्र सप्तम्यन्तात् (= 'पूर्वतरे' इत्यस्मात् शब्दात्) स्वार्थे 'आरि' प्रत्ययः भवति । प्रक्रिया इयम् -

पूर्वतरे संवत्सरे इत्येव

= पूर्वतर + आरि

→ पर + आरि ['पूर्वतर' इत्यस्य 'पर' आदेशः निपात्यते]

→ पर् + आरि  [_यस्येति च_ [[6।4।148]] इति अकारलोपः]     

→ परारि                                               

'परारि' इत्युक्ते 'पूर्वतरे संवत्सरे'  (in the year previous to the previous year). 



4.  <b>ऐषमः </b>  - (<!इदमः इश्भावः, समसण्-प्रत्ययो निपात्यते संवत्सरे अभिधेये!>) । 'इदम्' इति शब्दः यत्र  'संवत्सर' (year) इत्यस्य विशेषणरूपेण प्रयुज्यते, तत्र सप्तम्यन्तात् (= 'अस्मिन्' इत्यस्मात् शब्दात्) स्वार्थे 'समसण्' प्रत्ययः भवति । प्रक्रिया इयम् -

अस्मिन् संवत्सरे इत्येव

= इदम् + समसण्

→ इदम्   + समस् [प्रत्यये णकारस्य इत्संज्ञा, सकारोत्तरः अकारः उच्चारणार्थः । द्वयोः लोपः भवति ।]    

→ इ + समस् [_इदमः इश्_ [5।3।3]] इति इश्-आदेशः]

→ ऐ + समस् [_तद्धितेष्वचामादेः_ [[7।2।117]] इति आदिवृद्धिः]

→ ऐसमः  [_ससजुषो रुँः_ [[8।2।66]] इति रूँत्वम्, _खरवसानयोर्विसर्जनीयः_ [[8।3।15]] इति विसर्गः]

→ ऐषमः [_आदेशप्रत्यययोः_ [[8।3।59]] इति षत्वम्]

'ऐषमः' इत्युक्ते 'अस्मिन् संवत्सरे'  (in the current year). 



5.  <b>परेद्यवि </b> -  (<! परस्मात् एद्यविः प्रत्ययः अहनि!>) ।  'पर' इति शब्दः यत्र 'अहन्' (day) इत्यस्य विशेषणरूपेण प्रयुज्यते, तत्र सप्तम्यन्तात् (= 'परस्मिन्' इत्यस्मात् शब्दात्) स्वार्थे 'एद्यवि' इति प्रत्ययं कृत्वा 'परेद्यवि' इति शब्दः सिद्ध्यति । प्रक्रिया इयम् -

परस्मिन् अहनि इत्येव

= पर + एद्यवि  [एद्यवि-प्रत्ययः]

→ पर् + एद्यवि [_यस्येति च_ [[6।4।148]] इति अकारलोपः]

परेद्यवि

'परेद्यवि' इत्युक्ते 'परस्मिन् अहनि' (on the next day / on a different day).   

            

6.  <b>अद्य </b> -  (<!इदमः अश्भावः द्यश्च!>) ।  'इदम्' इति शब्दः यत्र  'अहन् ' (day) इत्यस्य विशेषणरूपेण प्रयुज्यते, तत्र सप्तम्यन्तात् (= 'अस्मिन्' इत्यस्मात् शब्दात्) स्वार्थे 'द्य' प्रत्ययः भवति । प्रक्रिया इयम् -

अस्मिन् अहनि इत्येव

= इदम् + द्य 

→ अ   + द्य  [इदम्-शब्दस्य 'अश्' इति आदेशः निपात्यते  । शित्वात् सर्वादेशः।]    

→ अद्य 

'अद्य' इत्युक्ते 'अस्मिन् अहनि'  (today). 



अग्रे विद्यमानानाम् सर्वेषाम् शब्दानाम् विषये 'अहनि' इत्यस्मिन् सन्दर्भे स्वार्थे 'एद्युसुच्' इति प्रत्ययः निपात्यते । अस्य सिद्ध्यर्थम् भाष्यकारः <!पूर्वान्यान्यतरेतरापराधरोभयोत्तरेभ्य एद्युस्-प्रत्ययो निपात्यते अहनि अभिधेये!> इति वार्त्तिकम् पाठयति । सर्वान् शब्दान् क्रमेण पश्यामः । सर्वत्र प्रक्रियायाम् _यस्येति च_ [[6।4।148]] इति अकारलोपं कृत्वा रूपं सिद्ध्यतीति स्मर्तव्यम्    ।

              

7.  <b>पूर्वेद्युः </b> -    

पूर्वस्मिन् अहनि = पूर्व + एद्युस् → पूर्वेद्युः । On the previous day इत्यर्थः ।          

            

8.  <b>अन्येद्युः </b> - 

अन्यस्मिन् अहनि = अन्य   + एद्युस् → अन्येद्युः ।On the other day इत्यर्थः ।   

                        

9.  <b>अन्यतरेद्युः</b> -    

अन्यतरे अहनि = अन्यतर  + एद्युस् → अन्यतरेद्युः । On any / either day इत्यर्थः ।   

            

10.  <b>इतरेद्युः</b> -    

इतरस्मिन् अहनि = इतर + एद्युस् → इतरेद्युः । On a different day इत्यर्थः ।   

            

11.  <b>अपरेद्युः </b> -    

अपरस्मिन् अहनि = अपर + एद्युस् → अपरेद्युः । On an another day इत्यर्थः ।   

            

12.  <b>अधरेद्युः </b> -    

अधरस्मिन् अहनि = अधर + एद्युस् → अधरेद्युः ।On a previous / lower day इत्यर्थः ।   

    

13.  <b>उभयेद्युः </b> - 

उभययोः अह्नोः = उभय + एद्युस् → उभयेद्युः । In two days / On both days इत्यर्थः ।   

'उभय' शब्दस्य विषये भाष्यकारः  अन्यद् अपि एकम् वार्त्तिकं पाठयति -  <!द्युः च उभयात् वक्तव्यः!> । इत्युक्ते, 'उभय' शब्दात् 'द्युः' इति प्रत्ययः अपि भवति -

उभययोः अह्नोः = उभय + द्युस् → उभयद्युः । In two days / On both days इत्येव अर्थः ।



14.  <b>उत्तरेद्युः </b> - 

उत्तरस्मिन् अहनि  = उत्तर  + एद्युस् → उत्तरेद्युः । On a future / later day इत्यर्थः ।   



स्मर्तव्यम्   - 

1. अनेन सूत्रेण निर्मिताः सर्वे शब्दाः _तद्धितश्चासर्वविभक्तिः_ [[1।1।38]] इत्यनेन अव्ययसंज्ञकाः भवन्ति ।

2. एते सर्वे शब्दाः 'काले' इत्यस्मिन् सन्दर्भे एव प्रयुज्यन्ते  ।

3.  महर्षिपाणिनिना एते सर्वे शब्दाः निपातनेनैव दत्ताः सन्ति । एतेषाम् विषये प्रकृतिः / प्रत्ययः / आदेशः एतादृशम् विधानम् तु भाष्यकारेण कृतमस्तीति स्मर्तव्यम् ।



संक्षेपः - अनेन सूत्रेण सिद्धाः संक्षेपरूपेण सर्वे शब्दाः अधः दत्ताः सन्ति -

[अ] <b>दिवसवाचकाः शब्दाः (Words related to 'day')</b> - 

- today = अद्य

- on the same today / currently = सद्यः 

- On a previous day / earlier day = पूर्वेद्युः, अधरेद्युः

- On a next day / later day = उत्तरेद्युः, परेद्यवि

- On both days / In two days = उभयेद्युः, उभयद्युः

- On some other / separate / different day = अन्येद्युः, अन्यतरेद्युः, अपरेद्युः, इतरेद्युः ।

[आ] <b>संवत्सरवाचकाः शब्दाः (Words related to 'year')</b> -

- This year - ऐषमः

In previous year - परुत् ।

Two years ago - परारि

       