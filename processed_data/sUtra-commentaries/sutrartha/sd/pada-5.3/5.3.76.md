---
index: 5.3.76
sutra: अनुकम्पायाम्

---
'अनुकम्पा' इत्युक्ते कारूण्यम् (compassion / sympathy) । यत्र अनुकम्पा दृश्यते, तत्र 'अनुकम्पायाः यत् कर्म, तस्मात् प्रातिपदिकात्, तथा च अनुकम्पाविहिता या क्रिया, तस्मात् तिङन्तात् स्वार्थे यथाविहितं प्रत्ययः भवति । यथा -



[अ] प्रातिपदिकेभ्यः प्रत्यविधानम्     

1. अनुकम्पितः पुत्रः (A sympathized son) । अत्र अनुकम्पायाः कर्म (object of compassion) पुत्रः अस्ति, अतः अस्मिन् सन्दर्भे 'पुत्र'शब्दात् औत्सर्गिकः 'क' प्रत्ययः भवति । अनुकम्पितः पुत्रः पुत्रकः ।

एवमेव - 

2. अनुकम्पितः बुभुक्षितः = बुभुक्षितकः ।

3. अनुकम्पितः वत्सः = वत्सकः ।

4. अनुकम्पितः दुर्बलः = दुर्बलकः ।





[आ] तिङन्तेभ्यः प्रत्ययविधानम् - यत्र क्रिया अनुकम्पासहिता विद्यते, तत्र तिङन्तात् वर्तमानसूत्रेण प्रत्ययविधानम् भवितुमर्हति । तिङन्तेभ्यः क-प्रत्ययस्य अपवादरूपेण _अव्ययसर्वनाम्नामकच् प्राक् टेः_ [[5।3।71]] इत्यनेन अकच्-प्रत्ययः भवतीति स्मर्तव्यम् । यथा -

1. अनुकम्पितम् विश्वसिति = विश्वसित् + अकच् + इ → विश्वसितकि । The act of belief involves compassion - इत्याशयः ।  

2. अनुकम्पितम् स्वपिति = स्वपितकि । The act of sleeping involves compassion - इत्याशयः । 

उभयत्र क्रियायाः अनुकम्पा निर्दिश्यते ।

स्मर्तव्यम् -  तिङन्तेभ्यः अकच्-प्रत्ययेन निर्मिताः शब्दाः क्रियापदरूपेणैव प्रयुज्यन्ते । 



