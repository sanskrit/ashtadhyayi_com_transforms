---
index: 7.1.53
sutra: त्रेस्त्रयः

---
'त्रि' इत्यस्य षष्ठीबहुवचनस्य आम्-प्रत्यये परे 'त्रय' इति आदेशः भवति ।  _अनेकाल्-शित्-सर्वस्य_ [[1।1।55]] इत्यनेन अयमादेशः सर्वादेशः विद्यते । यथा -



त्रि + आम् [_स्वौजस्.._ [[4।1।2]] इत्यनेन षष्ठी-बहुवचनस्य आम्-आदेशः]

→ त्रय + आम् [_त्रेस्त्रयः_ [[7।1।53]] इति त्रि-शब्दस्य त्रय-आदेशः]

→ त्रय + नुट् आम् [_ह्रस्वनद्यापो नुट्_ [[7।3।54]] इति आम्-प्रत्ययस्य नुट्-आगमः]

→ त्रया + नाम् [_नामि_ [[6।4।3]] इति अङ्गस्य दीर्घः]

→ त्रयाणाम् [_अट्कुप्वाङ्नुम्व्यवायेऽपि_ [[8।4।2]] इति णत्वम्]



ज्ञातव्यम् -  बहुव्रीहिसमासे यद्यपि त्रि-शब्दः गौणः (अप्रधानः) अस्ति, तथापि वर्तमानसूत्रेण तस्यापि त्रय-आदेशः जायते । यथा, 'प्रियत्रि' शब्दस्य षष्ठीबहुवचनम् 'प्रियत्रयाणाम्' इति भवति ।