---
index: 6.4.139
sutra: उद ईत्

---
अन्च् (गतौ) धातोः यदा क्विन्-प्रत्ययः भवति तदा _अनिदितां हलः उपधायाः क्ङिति_ [[6|4|24]] इत्यनेन चकारात् पूर्वः यः नकारः तस्य लोपः जायते । अतः 'अन्च् + क्विन्' इत्यनेन 'अच्' इति प्रातिपदिकं सिद्ध्यति । एतादृशः लुप्तनकारः यः अन्च्-धातुनिर्मितः अच्-शब्दः,  तस्य भसंज्ञा भवति चेत्  'उद्' शब्दे परे ईकारादेशः अपि भवति । _आदेः परस्य_ [[1।1।54]] इत्यनेन अयमादेशः 'अच्' इत्यस्य आदिवर्णस्य भवति । यथा - 



उद् + अन्च् + क्विन् ['उद् + अञ्च्' इत्यस्मात् _ऋत्विक्दधृग्..._ इत्यनेन क्विन्-प्रत्ययः]                  

→ उद् + अच् [_अनिदितां हलः उपधायाः क्ङिति_ [[6|4|24]] अनेन नकारलोपः]

अस्मात् प्रातिपदिकात् द्वितीयाबहुवचनस्य शस्-प्रत्यये कृते अङ्गस्य _यचि भम्_ [[1।4।18]] इति भसंज्ञा भवति । अतः वर्तमानसूत्रेण 'अच्' इत्यस्य अकारस्य ईकारादेशः अपि विधीयते । 

उद् + अच् + शस्                          

→ उद् + ईच्  + अस्  [_उद ईत्‌_ [[6।4।139]] इति अकारस्य ईकारः]

→ उदीचः





एवमेव उदीचा, उदीचे, उदीचः, उदीचोः एतानि रूपाणि अपि सिद्ध्यन्ति ।    



