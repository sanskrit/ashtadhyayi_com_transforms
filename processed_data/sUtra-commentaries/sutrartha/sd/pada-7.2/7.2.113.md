---
index: 7.2.113
sutra: हलि लोपः

---
सूत्रार्थज्ञानात् पूर्वमादौ अस्मिन् सूत्रे प्रयुक्तानां शब्दानामर्थम् पश्यामः -

1. 'अकः इदमः' इत्युक्ते सः इदम्-शब्दः यस्मिन् ककारः नास्ति । _अव्ययसर्वनाम्नामकच् प्राक्टेः_ [[5|3|71]] अनेन सूत्रेण इदम्-शब्दस्य स्वार्थे 'अकच्' प्रत्ययः विधीयते । एवं क्रियते चेत् 'इदकम्' इति प्रातिपदिकं सिद्ध्यति, यस्मिन् ककारः श्रूयते । अस्य प्रातिपदिकस्य विषये वर्तमानसूत्रस्य प्रसक्तिः नास्ति, अतः अस्मिन् सूत्रे 'अकः' इति निर्दिष्टमस्ति ।

2. अस्मिन् सूत्रे प्रयुक्तः 'आप्' अयम् प्रत्याहारः अस्ति । तृतीया-एकवचनस्य 'आङ्' इत्यस्मात् सप्तमी-बहुवचनस्य 'सुप्' इति यावत् पञ्चदश-प्रत्ययानाम् निर्देशः 'आप्' इत्यनेन क्रियते ।



अतः अस्य सूत्रस्य अर्थः अयम् - इदम्-शब्दस्य 'इद्' इत्यस्य तृतीयातः सप्तमीपर्यन्तं हलादौ विभक्तौ परे लोपः भवति । _अनाप्यकः_ [[7।2।112]] इत्यनेन निर्दिष्टस्य 'अन्' आदेशस्य अयमपवादः । उदाहरणानि एतानि -



1) इदम् + भ्याम्

→ इद अ + भ्याम् [_त्यदादीनामः_ [[7|1|102]] इति मकारस्य अकारः]

→ इद + भ्याम् [_अतो गुणे_ [[6|1|97]] इति पररूपः अकारः] 

→ अ + भ्याम् [_अनाप्यकः_ [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन _हलि लोपः_ [[7।2।113]] इत्यनेन इद्-इत्यस्य लोपः भवति ]

→ आभ्याम् [_सुपि च_ [[7।3।102]] इति अङ्गस्य दीर्घः]



2) इदम् + ङे [स्त्रीलिङ्गस्य चतुर्थ्येकवचनम्]

→ इद अ + ए [_त्यदादीनामः_ [[7|1|102]] इति मकारस्य अकारः]

→ इद + ए [_अतो गुणे_ [[6|1|97]] इति पररूपः अकारः]                         

→ इद् + टाप् + ए [_अजाद्यतष्टाप्_ [[4|1|4]] इति स्त्रीत्वं द्योतयितुम् टाप्-प्रत्ययः]  

→ इद् अ स्याट् ए [_सर्वनाम्नः स्याड्ढ्रस्वश्च_ [[7।3।114]] इति स्याट्-आगमः, अङ्गस्य ह्रस्वादेशः]    

→  अ स्या ए [_अनाप्यकः_ [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन _हलि लोपः_ [[7।2।113]] इत्यनेन इद्-इत्यस्य लोपः भवति ]

→ अ स्यै [_वृद्धिरेचि_ [[6।1।88]] इति वृद्धि-एकादेशः]

→ अस्यै 



3) इदम् + ङसिँ [पञ्चमी-एकवचनस्य प्रत्ययः]

→ इद अ + अस् [_त्यदादीनामः_ [[7|1|102]] इति मकारस्य अकारः]

→ इद + अस्  [_अतो गुणे_ [[6|1|97]] इति पररूपः अकारः]       

→ इद + स्मात् [_ङसिङ्योः स्मात्स्मिनौ_ [[7।1।15]] इति ङसिँ-प्रत्ययस्य स्मात्-आदेशः]

→ अ + स्मात् [_अनाप्यकः_ [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन _हलि लोपः_ [[7।2।113]] इत्यनेन इद्-इत्यस्य लोपः भवति ]

→ अस्मात् 



4) इदम् + भ्यस् [स्त्रीलिङ्गस्य पञ्चम्यीबहुवचनम्]

→ इद अ + भ्यस् [_त्यदादीनामः_ [[7|1|102]] इति मकारस्य अकारः]

→ इद + भ्यस्  [_अतो गुणे_ [[6|1|97]] इति पररूपः अकारः]       

→ इद + टाप् + भ्यस् [_अजाद्यतष्टाप्_ [[4|1|4]] इति स्त्रीत्वं द्योतयितुम् टाप्-प्रत्ययः]  

→ अ + आ + भ्यस् [_अनाप्यकः_ [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन _हलि लोपः_ [[7।2।113]] इत्यनेन इद्-इत्यस्य लोपः भवति ]

→ आ + भ्यस् [_अकः सवर्णे दीर्घः_ [[6।1।101]] इति सवर्णदीर्घः]

→ आभ्यः [विसर्गनिर्माणम्]



ज्ञातव्यम् - 

1. <ऽनानर्थके  अलोऽन्त्यविधिः अनभ्यासविकारे अनभ्यासविकारेऽ> इति काचन परिभाषा अस्ति । अस्याः सामान्यः अर्थः अयम् - यत्र स्थानीः षष्ठ्यन्तमनर्थकम् पदमस्ति, तत्र _अलोऽन्त्यस्य_ [[1।1।52]] अस्य प्रयोगः न भवति । अतः अत्र 'इद्' इत्यत्र सम्पूर्णशब्दस्य  लोपः भवति, न हि केवलस्य अन्तिम-दकारस्य ।

2. 'इदकम्' शब्दस्य विषये तु अस्य सूत्रस्य प्रसक्तिः नास्ति । यथा -

इदकम् + भ्याम्   [तृतीयैकवचनस्य प्रत्ययः]

→ इदक अ +  भ्याम् [_त्यदादीनामः_ [[7|1|102]] इति मकारस्य अकारः]

→ इदक +  भ्याम् [_अतो गुणे_ [[6|1|97]] इति पररूपः अकारः]  

→ इमक +  भ्याम् [_दश्च_ [[7|2|109]] इति दकारस्य मकारादेशः] 

→ इमकाभ्याम् [_सुपि च_ [[7।3।102]] इति गुण-एकादेशः]

