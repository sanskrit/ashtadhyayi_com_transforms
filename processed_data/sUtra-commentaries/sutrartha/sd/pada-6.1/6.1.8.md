---
index: 6.1.8
sutra: लिटि धातोरनभ्यासस्य

---
अस्मिन् सूत्रे 'अनभ्यासः धातुः' इति उक्तमस्ति । अस्य अर्थः - सः धातुः यः अभ्यासेन सह न आगच्छति । _पूर्वोभ्यासः_ [[6।1।4]] इत्यनेन द्वित्वे कृते द्वयोः यः पूर्वः (प्रथमः), तस्य अभ्याससंज्ञा भवति । अतः यस्य धातोः द्वित्वं कृतं नास्ति, तादृशः धातुः अनभ्यासः धातुः इत्युच्यते । अस्य धातोः लिट्-लकारस्य प्रत्यये परे द्वित्वं भवति । 



यथा - पच्-धातोः लिट्-लकारस्य प्रथमपुरुषैकवचनस्य प्रक्रिया इयम् - 

पच् + लिट् [_परोक्षे लिट्_ [[3|2|115]] इति लिट्]

→ पच् + तिप् [_तिप्तस्झि..._ [[3|4|78]] इति तिप्-प्रत्ययः]  

→ पच् + णल्    [_परस्मैपदानां णलतुसुस्थलथुसणल्वमाः_ [[3|4|82]] इति तिप्-इत्यस्य णल्-आदेशः]

→ पच् + अ [इत्संज्ञालोपः]    

→ पच् पच् + अ [अत्र पच्-धातोः द्वित्वम् कृतम् नास्ति, अतः लिट्-लकारस्य उपस्थितौ अस्य धातोः यः प्रथमः एकाच्-अवयवः 'पच्' तस्य _लिटि धातोरनभ्यासस्य_ [[6|1|8]] इति द्वित्वम् भवति ]

→ प पच् + अ [_हलादि शेषः_ [[7|4|60]] इति चकारलोपः] 

→ प पाच् + अ [_अतः उपधायाः_ [[7|2|116]] इति अङ्गस्य उपधा-अकारस्य वृद्धिः आकारः]

→ पपाच 



ज्ञातव्यम् - अनेन सूत्रेण निर्दिष्टम्  द्वित्वम् _एकाचो द्वे प्रथमस्य_ [[6।1।1]] अस्मिन् अधिकारे यथा निर्दिष्टमस्ति तथैव भवति ।             