---
index: 4.4.19
sutra: निर्वृत्तेऽक्षद्यूतादिभ्यः

---
'निर्वृत्तम्' इत्युक्ते 'कृतम् / सिद्धम्' । अक्षद्यूतादिगणस्य शब्देभ्यः 'निर्वृत्तम्' अस्मिन् अर्थे ठक्-प्रत्ययः भवति । 



अक्षद्यूतादिगणः एषः - अक्षद्यूत। जानुप्रहृत। जङ्घाप्रहृत। पादस्वेदन। कण्टकमर्दन। गतागत। यातोपयात। अनुगत।



उदाहरणम् - अक्षद्यूतेन निर्वृत्तम् तत् आक्षद्यूतिकम् शत्रुत्वम् ।            

प्रक्रिया -

अक्षद्यूत + अण् 

→ अक्षद्यूत + इक  [_ठस्येकः_ [[7|3|50]] इति इक्-आदेशः] 

→ आक्षद्यूत + इक  [_किति च_ [[7|2|118]] इति आदिवृद्धिः]

→ आक्षद्यूत् + इक [_यस्येति च_ [[6|4|148]] इति अकारलोपः]

→ आक्षद्यूतिक

       

ज्ञातव्यम् - 

1. अस्मिन् सूत्रे 'तेन' अयम् शब्दः साधनस्य निर्देशं करोति, न हि कर्तुः । अतः 'अक्षद्यूतेन निर्वृत्तम्' इत्युक्ते' अक्षद्यूतस्य साहाय्येन निवृत्तम्'  इति अर्थः क्रियते ।  

2. 'निर्वृत्तम्' इति कर्मणिप्रयोगः, अतः वर्तमानसूत्रेण निर्दिष्टः तद्धितान्तः शब्दः कर्मपदस्य निर्देशं करोति । यथा -  अक्षद्यूतेन निर्वृत्तम् तत् आक्षद्यूतिकम् शत्रुत्वम् ।  