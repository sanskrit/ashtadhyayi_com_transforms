---
index: 8.4.15
sutra: हिनुमीना

---
'हि गतौ वृद्धौ च' अयं स्वादिगणस्य धातुः । तथा 'मीञ् हिंसायाम्' अयं क्र्यादिगणस्य धातुः । एतयोः परयोः गणविकरणनिमित्तकः यः नकारः आगच्छति, तस्य रेफयुक्तस्य उपसर्गस्य उपस्थितौ णत्वं भवति ।



यथा -

1.  'प्र + हि' इत्यस्य लट्-लकारस्य रूपाणि  - प्रहिणोति, प्रहिणुतः, प्रहिण्वन्ति ... ।

2. 'प्र + मी'इत्यस्य परस्मैपदस्य लट्-लकारस्य रूपाणि  - प्रमीणाति , प्रमीणीतः, प्रमीणन्ति ... ।



ज्ञातव्यम् - सूत्रे प्रयुक्तौ 'हिनु' तथा 'मीना' एतौ शब्दौ धात्वोः गणविकरणाभ्यां सह कृतौ निर्देशौ स्तः । 

