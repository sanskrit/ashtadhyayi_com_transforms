---
index: 8.4.47
sutra: अनचि च

---
'अनच्' इत्युक्ते 'न अच्' ।  स्वरात् परस्य यर्-वर्णस्य अग्रे स्वरः नास्ति चेत् विकल्पेन द्वित्वं भवति इत्यर्थः । यथा -



1) 'कृष्णः' इत्यत्र ऋकारात् परः यर्-वर्णः षकारः अस्ति । तस्मात् परः स्वरः नास्ति, अतः षकारस्य अनेन सूत्रेण विकल्पेन द्वित्वं भवितुं शक्यते । यथा - कृष्ष्णः ।

2) 'मति + अत्र' अस्मिन् यण्-सन्धौ इकारस्य यणादेशे कृते 'मत्य् + अत्र'  इति स्थिते अनेन सूत्रेण तकारस्य विकल्पेन द्वित्वं कृत्वा 'मत्यत्र, मत्त्यत्र'  एते द्वे रूपे सिद्ध्यतः ।

                     

अत्र वार्त्तिकत्रयम् ज्ञातव्यम् - 

1) <!यणो मयो द्वे वाच्ये!> । अस्य वार्त्तिकस्य अर्थद्वयम् भवति - 

अ) (यणः इति पञ्चमी, मयः इति षष्ठी इति स्वीकृत्य) - यण्-वर्णात् परस्य मय्-वर्णस्य विकल्पेन द्वित्वं भवति । यथा - उल्क्का, वाल्म्मिकी ।

ब)  (यणः इति षष्ठी , मयः इति पञ्चमी इति स्वीकृत्य) - मय्-वर्णात् परस्य यण्-वर्णस्य विकल्पेन द्वित्वं भवति । यथा - दध्य्यत्र, मध्व्वत्र  ।



2) <!शरः खयः द्वे वाच्ये !> । अस्यापि वार्त्तिकस्य अर्थद्वयम् भवति -                                              

अ) (शरः इति पञ्चमी, खयः इति षष्ठी इति स्वीकृत्य) - शर्-वर्णात् परस्य खय्-वर्णस्य विकल्पेन द्वित्वं भवति । यथा - स्थ्थाली, स्थ्थाता ।

ब)  (शरः इति षष्ठी , खयः इति पञ्चमी इति स्वीकृत्य) - खय्-वर्णात् परस्य शर्-वर्णस्य विकल्पेन द्वित्वं भवति । यथा - क्ष्षीरम्, अप्स्सरा ।



3) <! अवसाने च !> - अवसाने परे हल्-वर्णस्य विकल्पेन द्वित्वम् भवति । यथा - रामात्, रामात्त् ।             

                            

ज्ञातव्यम् -

1. अस्मिन् सूत्रे निर्दिष्टः स्थानी 'यर्' वर्णः अस्ति । यर्-प्रत्याहारे हकारम् विहाय अन्यानि सर्वाणि व्यञ्जनानि समावेश्यन्ते । अतः हकारस्य अनेन सूत्रेण द्वित्वं न विधीयते । 



2. यर्-प्रत्याहारे वस्तुतः रेफः समाविष्टः अस्ति, परन्तु _अचो रहाभ्यां द्वे_ [[8।4।46]] अचः परः रेफः आगच्छति चेत् तस्मात् परस्य यर्-वर्णस्य द्वित्वं भवति ।  अतः अचः परस्य  रेफस्य अपि अनेन सूत्रेण द्वित्वं न विधीयते । 



3. एकस्य वर्णस्य स्थाने यदा वर्णद्वयं विधीयते, तदा द्वित्वं भवतीति उच्यते । तत्र कोऽपि वर्णः 'पूर्ववर्णः' तथा कोऽपि वर्णः 'अनन्तरमागतः' नास्ति ।  अतः द्वित्वे कृते 'नूतनरूपेण प्रवर्तितः वर्णः कः' तथा 'पूर्वं विद्यमानः वर्णः कः' इति प्रश्नः  एव अयुक्तः अस्ति । द्वित्व  is a process where one letter is replaced by its two occurrences. Both the occurrences are considered identical in all respects, and it is not correct to treat one of these two as 'original' and other as a 'copy'. There is no rule in Ashtadhyayi that needs such a distinction, and the reason for that is that such a distinction simply does not exist.



4. 'कृष्ष्ण' इत्यत्र पुनः _अनचि च_ [[8|4|47]] इत्यनेन षकारस्य द्वित्वं कर्तुम् शक्यते वा? एवं कुर्मश्चेत् अनन्तकालयावत् द्वित्त्वमेव भवेत् इति दोषः उद्भवति । अस्य परिहारार्थम् <ऽलक्ष्ये लक्षं सकृदेव प्रवर्ततेऽ> अस्याः परिभाषायाः प्रयोगः क्रियते । 'लक्ष्य' इत्युक्ते स्थानी । 'लक्ष' इत्युक्ते सूत्रम् । 'सकृतम्' इत्युक्ते एकवारम् । अतः अनया परिभाषया एतत् ज्ञायते, यत् एकस्मिन् स्थले (इत्युक्ते एकस्य स्थानिनः विषये) कस्यचन सूत्रस्य एकवारमेव प्रयोगः भवितुमर्हति । अतः_अनचि च_ [[8|4|47]] इत्यनेन एकवारं द्वित्वं भवति चेत् पुनः तस्मिन् एव स्थानिनि अनेन सूत्रेण द्वित्वं न भवति ।