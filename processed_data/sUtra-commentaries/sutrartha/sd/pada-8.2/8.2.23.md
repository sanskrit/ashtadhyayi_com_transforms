---
index: 8.2.23
sutra: संयोगान्तस्य लोपः

---
यत्र द्वयोः व्यञ्जनयोः स्वरस्य विरामस्य वा व्यवधानं विना उच्चारणम्  'संयोगः' नाम्ना ज्ञायते । यदि कस्यचन पदस्य अन्ते संयोगः अस्ति, तर्हि तस्य संयोगस्य अन्तिमवर्णस्य लोपः भवति । यथा - 



1) विद्वस्-शब्दस्य पुंलिङ्गस्य प्रथमैकवचनस्य रूपम् -   

विद्वस् + सुँ [प्रथमैकवचनस्य प्रत्ययः]

→ विद्व् न् स् + सुँ [_उगिदचां सर्वनामस्थाने अधातोः_ [[7।1।70]] इति नुमागमः]

→ विद्वान् स् सुँ [_सान्तमहतः संयोगस्य_ [[6।4।10]] इति नकारस्य उपधावर्णस्य दीर्घः]

→ विद्वान् स् [_हल्ङ्याब्भ्यो दीर्घात् सुतिस्यपृक्तं हल्_ [[6|1|68]] इत्यनेन सकारस्य लोपः]

→ विद्वान् [_संयोगान्तस्य लोपः_ [[8|2|23]] इत्यनेन सकारस्य लोपः] 



2) पठ्-धातोः लङ्लकारस्य प्रथमपुरुषबहुवचनस्य रूपम् - 

पठ् + लङ्

→ अट् + पठ् + लङ् [_लुङ्लङ्लृङ्क्ष्वडुदात्तः_ [[6।4।78]] इति अडागमः]       

→ अ + पठ् + झि [प्रथमपुरुषबहुवचनस्य विवक्षायाम् झि-प्रत्ययः]

→ अ + पठ् + शप्  + झि [_कर्तरि शप्_ [[3।1।68]] इति औत्सर्गिकं गणविकरणम् शप् ]

→ अ + पठ् + शप् + झ् [_इतश्च_ [[3।4।100]] इति इकारस्य लोपः]     

→ अ + पठ् + अ + अन्त्  [_झोऽन्तः_ [[7।1।3]] इति झकारस्य अन्त्-आदेशः]

→ अपठन्त् [_अतो गुणे_ [[6।1।97]] इति पररूप-एकादेशः अकारः]

→ अपठन् [_संयोगान्तस्य लोपः_ [[8|2|23]] इत्यनेन तकारस्य लोपः]