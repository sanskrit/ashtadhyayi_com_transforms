---
index: 8.2.40
sutra: झषस्तथोर्धोऽधः

---
झष्-प्रत्याहारे सर्वे वर्गचतुर्थाः आगच्छन्ति । एतेषाम् परस्य तकारस्य थकारस्य च अनेन सूत्रेण धकारः भवति । परन्तु धा-धातोः विषये अयमादेशः न विधीयते । उदाहरणानि एतानि - 



1. लभ्-धातोः क्त-प्रत्ययान्तरूपम् एतादृशम् सिद्ध्यति -

लभ् + क्त [_निष्ठा_ [[3|2|102]] इति क्त-प्रत्ययः]

→ लभ् + ध [_झषस्तथोर्धोऽधः_ [[8|2|40]] इति भकारात् परस्य तकारस्य धकारः]

→ लब्ध [_झलां जश् झशि_ [[8|4|53]] इति भकारस्य बकारः]



2. 'लिहँ' (आस्वादने) इति अदादिगणस्य धातुः ।  अस्य धातोः आत्मनेपदस्य लङ्लकारस्य मध्यमपुरुषैकवचनस्य प्रक्रिया इयम् -

लिह् + लङ् [_अनद्यतने लङ्_ [[3|2|111]] इति लङ् ] 

→ अट् लिह् लङ् [_लुङ्लङ्लृङ्क्ष्वडुदात्तः_ [[6|4|71]] इति अडागमः]

→ अ + लिह् थास् [_तिप्तस्..._ [[3|4|78]] इति आत्मनेपदस्य मध्यमपुरुषैकवचनस्य थास्-प्रत्ययः]

→ अ लिह् शप् थास् [_कर्तरि शप्_ [[3|1|68]] इति औत्सर्गिकं विकरणम् शप् ]

→ अ लिह् थास् [_अदिप्रभृतिभ्यः शपः_ [[2।4।72]] इति शप्-विकरणस्य लुक्]

→ अ लिढ् थास् [_हो ढः_ [[8।2।31]] इति हकारस्य झलि परे ढकारः]

→ अ लिढ् धास् [_झषस्तथोर्धोऽधः_ [[8।2।40]] इति ढकारात् परस्य थकारस्य धकारः]

→ अ लिढ् धारुँ [_ससजुषो रुँः_ [[8।2।66]] इति सकारस्य रुँत्वम्]

→ अ लिढ् धाः [_खरवसानयोर्विसर्जनीयः_ [[8।3।15]] इति विसर्गः]

→ अ लिढ् ढाः [_ष्टुना ष्टुः_ [[8।4।41]] इति ष्टुत्वम्]

→ अ लिढाः [_ढो ढे लोपः_ [[8।3।13]] इति ढकारस्य ढकारे परे लोपः । एतस्य कृत्वे ष्टुत्वम् सिद्धमस्ति ।]

→ अ लीढाः [_ढ्रलोपे पूर्वस्य दीर्घोऽणः_ [[6।3।111]] इति ढकारलोपे पूर्वस्य इकारस्य दीर्घः । एतस्य कृते ढलोपः सिद्धः अस्ति ।]

→ अलीढाः



3. धा-धातोः विषये अस्य सूत्रस्य प्रसक्तिः नास्ति । यथा, धा-धातोः लट्-लकारस्य प्रथमपुरुषद्विवचनस्य प्रक्रियायाम् -          

धा + लट् [_वर्तमाने लट्_ [[3|2|123]] इति लट्] 

→ धा + तस् [_तिप्तस्..._ [[3|4|78]] इति प्रथमपुरुषद्विवचनस्य तस्-प्रत्ययः]

→ धा + शप् + तस् [_कर्तरि शप्_ [[3|1|68]] इति औत्सर्गिकं विकरणम् शप् ]

→ धा धा + तस् [_जुहोत्यादिभ्यः श्लुः_ [[2|4|75]] इति विकरणस्य श्लुः (इत्युक्ते लोपः) । _श्लौ_ [[6|1|10]] इति धातोः एकाचः अङ्गस्य द्वित्वम्]

→ ध धा तस् [_ह्रस्वः_ [[7|4|59]] इति अभ्यासस्य ह्रस्वः]

→ ध ध् तस् [_श्नाभ्यस्तयोरातः_ [[6|4|112]] इति आकारलोपः]

→ द ध् तस् [_अभ्यासे चर्च्च_ [[8|4|54]] इति अभ्यासस्य जश्त्वम्] 

→ धध् तस् [_ दधस्तथोश्च_ [[8|2|38]] इति दकारस्य धकारः]

→ ध त् तः [अत्र 'धध्' इत्यत्र धकारः झष्-वर्णः अस्ति, परन्तु तस्मात् परस्य तकारस्य _झषस्तथोर्धोऽधः_ [[8।2।40]] इति धकारादेशः न भवति, यतः तस्मिन् सूत्रे 'अधः' इति निर्दिष्टः अस्ति । अतः विसर्गं कृत्वा अग्रे  _खरि च_ [[8|4|55]] इत्यनेन धकारस्य तकारः भवति]

→ धत्तः

