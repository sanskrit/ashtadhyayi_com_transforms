---
index: 1.2.41
sutra: अपृक्त एकाल् प्रत्ययः

---
एकाल् इत्युक्ते 'एकः अल् यस्मिन् अस्ति सः' । एतादृशः एकाल्-प्रत्ययः 'अपृक्त'संज्ञां प्राप्नोति । यथा - 

1) प्रथमा-एकवचस्य सुँ प्रत्यये उँकारः इत्संज्ञकः अस्ति, अतः तस्य लोपः भवति, 'स्' इत्येव अवशिष्यते । अतः अयम् एकाल्-प्रत्ययः । तथैव, औ, औट्, टा, ङे, ङि - एते अपि एकाल्-सुप्-प्रत्ययाः । एतेषां सर्वेषाम् 'अपृक्त' संज्ञा भवति ।    

2) लङ्लकारस्य परस्मैपदस्य त्, स् एतौ अपि अपृक्तौ ।



अपृक्त-संज्ञायाः प्रयोजनम् - _वेरपृक्तस्य_ [[6।1।67]], _हल्ङ्याब्भ्यो दीर्घात् सुतिस्यपृक्तं हल्_ [[6।1।68]] , _अस्तिसिचोऽपृक्ते_ [[7।3।96]] आदिषु सूत्रेषु दृश्यते ।

           

