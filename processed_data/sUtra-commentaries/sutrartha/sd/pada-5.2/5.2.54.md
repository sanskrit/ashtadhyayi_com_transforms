---
index: 5.2.54
sutra: द्वेस्तीयः

---
_तस्य पूरणे डट्_ [[5।2।48]] अनेन सूत्रेण 'पूरणम्' अस्मिन् अर्थे सङ्ख्यावाचिभ्यः शब्देभ्यः औत्सर्गिकरूपेण 'डट्' प्रत्ययः विधीयते । अस्य अपवादरूपेण 'द्वि' शब्दात् 'तीय' इति प्रत्ययविधानम् वर्तमानसूत्रेण क्रियते । यथा -



द्वयोः पूरणः 

= द्वि  + तीय

→ द्वितीय (second  इत्यर्थः) ।



'द्वितीय' शब्दात् स्त्रीत्वे विवक्षिते _अजाद्यतष्टाप्_ [[4।1।4]] इत्यनेन टाप्-प्रत्ययः विधीयते, येन 'द्वितीया' इति शब्दः सिद्ध्यति ।



