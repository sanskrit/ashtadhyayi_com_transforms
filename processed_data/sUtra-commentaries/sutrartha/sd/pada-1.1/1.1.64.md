---
index: 1.1.64
sutra: अचोऽन्त्यादि टि

---
एतत् टि-संज्ञाविधायकम् सूत्रमस्ति । प्रत्येकम् शब्दस्य यः अन्तिमः स्वरः, तस्मात् आरभ्य शब्दस्य अन्तपर्यन्तम् यत् किमपि अस्ति, तस्य 'टि' इति संज्ञा भवति । यथा -



1) 'रामम्' इत्यत्र 'अम्' इत्यस्य टिसंज्ञकः ।

2) 'रामस्य' इत्यत्र अन्तिमः वर्णः स्वरः अस्ति, अतः सः एव टिसंज्ञकः । अतः अत्र 'अ' इत्यस्य टिसंज्ञा भवति ।

3) 'पृच्छ्' इत्यस्य 'ऋच्छ्' इति टिसंज्ञकः अंशः ।

4) 'मुनिः' इत्यत्र 'इः' इति टिसंज्ञकः । विसर्गस्य ग्रहणम् यद्यपि 'अच्' प्रत्याहारे  क्रियते , तथापि  सः स्वतन्त्ररूपेण आगन्तुम् न प्रभवति  अतः येन स्वरेण सह तस्य प्रयोगः भवति तस्यैव स्वरस्य ग्रहणम् करणीयम् । 



टिसंज्ञायाः प्रयोगः _टेः_ [[6।1।143]], _वाक्यस्य टेः प्लुतः उदात्तः_ [[8।2।82]] , _टित आत्मनेपदानां टेरे_ [[3।4।79]] आदिषु सूत्रेषु भवति । 