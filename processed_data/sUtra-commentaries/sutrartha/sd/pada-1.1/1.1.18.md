---
index: 1.1.18
sutra: ऊँ

---
'उञ्' इति कश्चन निपातः । _चादयोऽसत्वे_ [[1|4|57]] अनेन सूत्रेण निर्दिष्टे 'चादिगणे' अयं शब्दः वर्तते । अस्य शब्दस्य अवैदिके 'इति' शब्दे परे विकल्पेन 'ऊँ' आदेशः भवति । विकल्पाभावे _उञः_ [[1।1।17]] इत्यनेन वैकल्पिक-प्रगृह्यसंज्ञां कृत्वा अन्येऽपि द्वे रूपे सिद्ध्यतः । यथा -  

उ + इति 

→ [_ऊँ_ [[1।1।8]] इत्यनेन वैकल्पिकः प्रगृह्यः  ऊँ-आदेशः ] ऊँ इति । 

[अथवा] → [_उञः_ [[1।1।17]] इत्यनेन वैकल्पिकम् प्रगृह्यत्वम्] उ इति । 

[अथवा] → [_इको यणचि_ [[6|1|77]] इति यणादेशं कृत्वा] विति ।  



ज्ञातव्यम् - वस्तुतः पाणिनिना 'उञः ऊँ' इति एकत्ररूपेण एकमेव सूत्रम् निर्मितमासीत् । परन्तु महाभाष्ये पतञ्जलिमुनिः तस्य स्थाने _उञः_ [[1।1।17]] तथा _ऊँ_ [[1।1।18]] एतौ द्वौ सूत्रौ कृतवान् । अस्य मुख्यम् कारणम् एतत् -  शाकल्यमुनेः मतेन उञ्-इत्यस्य ऊँ-आदेशः विकल्पेन भवति, परन्तु प्रगृह्यसंज्ञा तु नित्या भवति । अन्येषामाचार्याणाम् मतेन ऊँ-आदेशः एव न भवति, प्रगृह्यसंज्ञा अपि न भवति । केवलं 'उञः ऊँ' इति एकम् सूत्रम् ब्रूयात् तर्हि अयं भेदः स्पष्टः न स्यात् । अतः पतञ्जलिमुनिः अस्मात् सूत्रात् द्वे सूत्रे अकरोत् । अनेन प्रकारेण  द्वे सूत्रे कृत्वा प्रत्येकस्मिन् सूत्रे 'शाकल्यस्य' इति अनुवृत्तिं कृत्वा आवश्यकः अर्थः स्पष्टीभवति ।                        



 ज्ञातव्यम् - अस्मिन् सूत्रे निर्दिष्टः 'ऊँ' अयम् दीर्घः अनुनासिकः  उकारः अस्ति ।