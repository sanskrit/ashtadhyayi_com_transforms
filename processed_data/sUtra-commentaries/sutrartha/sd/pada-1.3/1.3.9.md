---
index: 1.3.9
sutra: तस्य लोपः

---
_उपदेशेऽजनुनासिक इत्_ [[1।3।2]] अस्मात् सूत्रात् _लशक्वतद्धिते_ [[1।3।8]] इति यावत् सप्तसूत्रेषु इत्संज्ञायाः व्याख्या दीयते । अस्मिन् सूत्रे इत्संज्ञकवर्णस्य दृश्यरूपेण किम् भवति तदुच्यते । अनेन सूत्रेण प्रक्रियायां इत्संज्ञकवर्णानां नित्यं लोपः भवति । 



किं नाम लोपः ? _अदर्शनं लोपः_ [[1।1।60]] । अतः  लोपः इत्युक्ते नाशः /  निष्कासनम् इति न । केवलं अदर्शनम् । इत्-वर्णाः तत्रैव सन्ति, केवलं न दृश्यन्ते । अतः तेषां प्रयोगः न भवति । इत्संज्ञालोपात् परं ये वर्णाः अवशिष्यन्ते, तेषामेव प्रयोगः भवति ।

यथा - 'क्त्वा' प्रत्यये ककारस्य 'लशक्वतद्धिते' अनेन इत्संज्ञा भवति, 'तस्य लोपः' अनेन लोपः भवति, अतः 'त्वा' अस्यैव प्रयोगः भवति । भू + क्त्वा = भू + त्वा = भूत्वा ।



अन्यानि उदाहरणानि

1) शप् - शकारपकारयोः इत्संज्ञा, लोपः । 'अ' अवशिष्यते ।

2) नुम् - उकारमकारयोः इत्संज्ञा, लोपः । 'न्' अवशिष्यते ।

3) दृशिर् - 'इर्' समुहस्य इत्संज्ञा, लोपः ।  'दृश्' अवशिष्यते ।

4) ण्वुल् - णकारलकारयोः इत्संज्ञा, लोपः । 'वु' अवशिष्यते ।

   

इत्संज्ञाप्रकरणस्य विषये विस्तारेण <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'> अस्मिन् लेखे </a> विवेचनं कृतमस्ति, तदपि द्रष्टव्यम् ।