---
index: 1.3.6
sutra: षः प्रत्ययस्य

---
उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । आदिऋषिभिः कस्य कस्य उच्चारणं कृतम्? प्रत्याहाराणाम्, प्रत्ययानाम्, आदेशानाम्, आगमानाम्, धातूनाम् । अतः एते सर्वे, यथा ऋषिभिः मूलरूपेण उच्चारिताः, तस्याम् स्थितौ उपदेशसंज्ञकाः भवन्ति । (अस्मिन् विषये विस्तारेण _उपदेशेऽजनुनासिक इत्_ [[1।3।2]] अस्य सूत्रस्य विवरणे उक्तमस्ति ।)



 प्रत्ययस्य औपदेशिक-अवस्थायाम्  प्रथमः वर्णः यदि 'ष्' अस्ति,   तर्हि तस्य अनेन सूत्रेण इत्संज्ञा भवति । यथा - ष्यङ् , ष्वुन्, ष्फक् - एतेषु प्रत्ययेषु षकारस्य इत्संज्ञा भवति ।