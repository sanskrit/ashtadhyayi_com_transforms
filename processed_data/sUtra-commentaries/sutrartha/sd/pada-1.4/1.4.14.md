---
index: 1.4.14
sutra: सुप्तिङन्तं पदम्

---
यः शब्दः सुप्-प्रत्ययान्तः अस्ति तिङ्-प्रत्ययान्तः वा अस्ति, तस्य अनेन सूत्रेण 'पद'संज्ञा भवति ।



_स्वौजस्..._ [[4।1।2]] अनेन सूत्रेण एकविंशतिः सुप्-प्रत्ययाः उच्यन्ते । एते प्रत्ययाः प्रातिपदिकेभ्यः आगच्छन्ति । यथा - राम (प्रातिपदिकम्) + सुँ (सुप्-प्रत्ययः) = रामः (पदम्) ।



_तिप्तस्झि..._ [[3।4।78]] अनेन सूत्रेण अष्टादश तिङ्-प्रत्ययाः उच्यन्ते । एते प्रत्ययाः धातुभ्यः आगच्छन्ति । यथा - अस्  (धातुः) + ति (तिङ्-प्रत्ययः) = अस्ति (पदम्) ।



व्याकरणशास्त्रे <ऽअपदं न प्रयुञ्जीतऽ>   इति कश्चन सिद्धान्तः अस्ति । 'वाक्ये प्रत्येकः शब्दः पदम् एव भवेत् ' - इत्यर्थः । अतः केवल-प्रातिपदकस्य केवल-धातोः वा वाक्ये प्रयोगः भवितुम् न अर्हति । प्रथमम् तस्मात् पदस्य निर्माणं कृत्वा अनन्तरम् एव तस्य वाक्ये प्रयोगः करणीयः ।



'पद' संज्ञां स्वीकृत्य _पदस्य_ [[8।2।16]] तथा _पदात्_ [[8।2।17]] एतौ अधिकारौ उक्तौ स्तः । अन्यत्रापि _पदान्तात् वा_ [[6।1।76]], _पदान्तस्य_ [[8।4।37]] एतादृशेषु सूत्रेषु पदसंज्ञायाः प्रयोगः कृतः दृश्यते ।            

