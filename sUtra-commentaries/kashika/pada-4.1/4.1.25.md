---
index: 4.1.25
sutra: बहुव्रीहेरूधसो ङीष्

---
ऊधस्शब्दान्ताद् बहुव्रीहेः स्त्रियां ङीष् प्रत्ययो भवति। _ऊधसोऽनङ्_ [[५.४.१३१]] इति समासान्ते कृते _अनो बहुव्रीहेः_ [[४.१.१२]] इति डाप्प्रतिषेधयोः प्राप्तयोरिदमुच्यते। घटोध्नी। कुण्डोध्नी। बहुव्रीहेरिति किम्? प्राप्ता ऊधः प्राप्तोधाः। _अन उपधालोपिनः०_ [[४.१.२८]] इत्यस्यापि ङीपोऽयमुत्तरत्रानुवृत्तेर्बाधक इष्यते। समासान्तश्च स्त्रियामेव। इह न भवति — महोधाः पर्जन्य इति॥