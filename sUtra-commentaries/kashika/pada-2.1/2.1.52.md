---
index: 2.1.52
sutra: संख्यापूर्वो द्विगुः

---
तद्धितार्थौत्तरपदसमाहारे च [[2|1|51]] इत्यत्र यः सङ्ख्यापूर्वः समासः स द्विगुसंज्ञो भवति। तद्धितार्थे तावत् पञ्चसु कपालेशु संस्कृतः पञ्चकपालः। दशकपालः। _संस्कृतं भक्षाः_ [[4|2|16]] इति इह अण्, तस्य _द्विगोर्लुगनपत्ये_ [[4|1|88]] इति लुक्। उत्तरपदे पञ्चनावप्रियः। _नावो द्विगोः_ [[5|4|99]] इति समासान्तो भवति। समाहारे पञ्चपूली। _द्विगोः_ [[4|1|21]] इति ङीब् भवति। द्विगुप्रदेशाः _द्विगोः_ [[4|1|21]] इत्येवमादयः।