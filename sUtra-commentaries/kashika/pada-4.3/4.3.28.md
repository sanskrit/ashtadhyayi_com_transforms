---
index: 4.3.28
sutra: पूर्वाह्णापराह्णार्द्रामूलप्रदोषावस्कराद्वुन्

---
पूर्वाह्णादिभ्यः शब्देभ्यो वुन् प्रत्ययो भवति तत्र जात इत्येतस्मिन् विषये संज्ञायां गम्यमानायाम् । पूर्वाह्णकः। अपराह्णकः। _विभाषा पूर्वाह्णापराह्णाभ्याम्_ [[४.३.२४]] इत्यस्यापवादः। आर्द्रकः। मूलकः। नक्षत्राणोऽपवादः। प्रदोषकः। _निशाप्रदोषाभ्यां च_ [[४.३.१४]] इत्यस्यापवादः। अवस्करकः। औत्सर्गिकस्याणोऽपवादः। असंज्ञायां तु यथाप्राप्तं ठञादय एव भवन्ति॥