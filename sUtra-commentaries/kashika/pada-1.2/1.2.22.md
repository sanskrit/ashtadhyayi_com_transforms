---
index: 1.2.22
sutra: पूङः क्त्वा च

---
अन्यतरस्याम् इति न स्वर्यते ; उतरसूत्रे पुनः वा वचनात् । न सेटिति वर्तते । पूडश्च इट् विहितः _क्लिशः क्त्वानिष्ठयोः_ [[7|2|50]], _पूङश्च_ [[7|2|51]] इति । पूडः परो निष्ठाप्रत्ययः क्त्वा च सेट् न कित् भवति । पवितः, पवितवान् । क्त्वाप्रत्ययस्य _न क्त्वा सेट्_ [[1|2|18]] इति सिद्ध एव प्रतिषेधः ; तस्य ग्रहणमुत्तरार्थम् । तथा च (महाभाष्ये) उक्तम् - 'नित्यमकित्त्वम् इडाद्योः क्त्वानिष्ठयोः क्त्वाग्रहणमुत्तरार्थम्'  इति ॥