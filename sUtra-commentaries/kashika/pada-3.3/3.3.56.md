---
index: 3.3.56
sutra: एरच्

---
भावे, अकर्तरि च कारक इति प्रकृतमनुवर्तते यावत् _कृत्यल्युटो बहुलम्_ [[३.३.११३]] इति। इवर्णान्ताद् धातोर्भावे, अकर्तरि च कारके संज्ञायामच् प्रत्ययो भवति। घञोऽपवादः। चकारो विशेषणार्थः। _अन्तः_ [[६.२.१४३]] _थाथघञ्क्ताजबित्रकाणाम्_ [[६.२.१४४]] इति। चयः। अयः। जयः। क्षयः॥ अज्विधौ भयादीनामुपसंख्यानम्॥ नपुंसके क्तादिनिवृत्त्यर्थम्। भयम्। वर्षम्॥ जवसवौ छन्दसि वक्तव्यौ॥ ऊर्वोरस्तु मे जवः (पै०सं० २०.३६.७)। पञ्चौदनस् सवः (पै०सं० ८.१९.३)॥