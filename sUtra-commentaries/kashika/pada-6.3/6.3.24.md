---
index: 6.3.24
sutra: विभाषा स्वसृपत्योः

---
स्वसृ पति इत्येतयोकरुत्तरपदयोर्ऋकारान्तेभ्यो विद्यायोनिसंबन्धवाचिभ्य उत्तरस्याः षष्ठ्या विभाषालुग् भवति। मातुःष्वसा, मातुःस्वसा, मातृष्वसा। पितुःष्वसा, पितुःस्वसा, पितृष्वसा। यदा लुक् तदा _मातृपितृभ्यां स्वसा_ [[८.३.८४]] इति नित्यं षत्वम्। यदा त्वलुक्  तदा _मातुःपितुर्भ्यामन्यतरस्याम्_ [[८.३.८५]] इति विकल्पेन षत्वम्। दुहितुः — पतिः, दुहितृपतिः। ननान्दुःपतिः, ननान्दृपतिः॥