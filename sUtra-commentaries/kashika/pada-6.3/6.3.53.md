---
index: 6.3.53
sutra: पद् यत्यतदर्थे

---
यत्प्रत्यये परतः पादस्य पदित्ययमादेशो भवत्यतदर्थे। पादौ विध्यन्ति पद्याः शर्कराः। पद्याः कण्टकाः। अतदर्थे इति किम्? पादार्थमुदकं पाद्यम्। पद्भाव इके चरतावुपसङ्ख्यानम्। पादभ्यां चरति पदिकः। _पर्पादिभ्यः ष्ठन्_ [[4|4|10]] इति पादशब्दात् ष्ठन् प्रत्ययः। शरीरावयववचनस्य पादशब्दस्य ग्रहणम् इह इष्यत्, तेन _पणपादमाषशतद् यत्_ [[5|1|34]] इत्यत्र पदादेशो न भवति। द्विपाद्यम्। त्रिपाद्यम्।