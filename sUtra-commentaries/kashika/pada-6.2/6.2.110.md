---
index: 6.2.110
sutra: निष्ठोपसर्गपूर्वमन्यतरस्याम्

---
बहुव्रीहौ समासे निष्ठान्तमुपसर्गपूर्वं पूर्वपदमनतरस्यामनतोदात्तं भवति। प्रधौतमुखः, प्रधौतमुखः प्रधौतमुखः। प्रक्षालितपादः, प्रक्षालितपादः। यदि मुखशब्दः स्वाङ्गवाची तदा पक्षे _मुखं स्वाङ्गम्_ [[6.2.167]] इत्येतद् भवति, न चेत् पूर्वपदप्रकृतिस्वरत्वेन _गतिरनन्तरः_ [[6.2.49]] इत्येतद् भवति। निष्ठा इति किम्? प्रसेचकमुखः। उपसर्गपूर्वम् इति किम्? शुष्कमुखः।