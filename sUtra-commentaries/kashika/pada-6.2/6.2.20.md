---
index: 6.2.20
sutra: वा भुवनम्

---
पतिशब्द उत्तरपद ऐश्वर्यवाचिनि तत्पुरुषे समासे भुवनशब्दः पूर्वपदं वा प्रकृतिस्वरं भवति। भुव॑नपतिः, भु॒व॒न॒प॒तिः। पूर्वपदप्रकृतिस्वरपक्ष आदिरुदात्तः। _रञ्जेःक्युन्_ (प०उ० २.८०) इति वर्तमाने _भूसूधूभ्रस्जिभ्यश्छन्दसि_ (प० उ० २.८१) इति क्युन्प्रत्ययान्तो भुवनशब्द आद्युदात्तो व्युत्पादितः। कथं भुवनपतिरादित्य इति ? _उणादयो बहुलम्_ [[३.३.१]] इति बहुलवचनाद् भाषायामपि प्रयुज्यते॥