---
index: 8.2.24
sutra: रात्सस्य

---
संयोगान्तस्य पदस्य यो रेफस्तस्मादुत्तरस्यान्त्यस्य सकारस्य लोपो भवति। गो — भि॑रक्षाः॒ (ऋ० ९.१०७.९)। प्॒रत्यञ्च॑मत्साः(ऋ० १०.२८.४)। क्षरतेः त्सरतेश्च लुङिसिचश्छान्दसत्वादीडभावो _बहुलं छन्दसि_[[७.३.९७]] इति वचनात्। वृद्धौ सत्यां रूपमेतत्। मातुः, पितुरिति _ऋत उत्_[[६.१.१११]] इत्युत्वे कृते रपरत्वे [[१.१.५१]] च सति रात् सस्येति सलोपः। सिद्धे सत्यारम्भो नियमार्थः — रात् सस्यैव लोपो भवति, नान्यस्येति। ऊर्जेः क्विप् — ऊर्क। मृजेर्लङि — न्यमार्ट्॥