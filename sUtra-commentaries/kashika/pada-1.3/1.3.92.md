---
index: 1.3.92
sutra: वृद्भ्यः स्यसनोः

---
द्युतादिष्वेव वृतादयः पठ्यन्ते। _वृतु वर्तने_, _वृधु वृद्धौ_, _शृधु शब्दकुत्सायाम्_  ,_स्यन्दू प्रस्रवणे_, _कृपू सामर्थ्ये_ एतेभ्यो धातुभ्यः स्ये सनि च परतो वा परस्मैपदं भवति। वृत् — वर्त्स्यति, अवर्त्स्यत्, विवृत्सति, वर्तिष्यते, अवर्तिष्यत, विवर्तिषते। वृध् — वर्त्स्यति, अवर्त्स्यत्, विवृत्सति, वर्धिष्यते, अवर्धिष्यत, विवर्धिषते। स्यसनोरिति किम्? वर्तते।