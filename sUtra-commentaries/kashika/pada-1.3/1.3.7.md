---
index: 1.3.7
sutra: चुटू

---
चवर्गटवर्गौ प्रत्ययस्यादी इत्सञ्जौ भवतः। _गोत्रे कुञ्जादिभ्यश्च्फञ्_ [[4|1|98]] कौञ्जायनः। छस्य ईयादेशं वक्ष्यति। जस् ब्राह्मणाः झस्य अन्ताऽदेशं वक्ष्यति। _शण्डिकादिभ्यो ञ्यः_ [[4|3|92]] शाण्डिक्यः। तवर्गः, _चरेष्टः_ [[3|2|16]] कुरुचरी, मद्रचरी। ठस्य इकादेशं वक्ष्यति। _सप्तम्यां जनेर्डः_ [[3|2|97]] उपसरजः, मन्दुरजः। ढस्य एयादेशं वक्ष्यति। अन्नाण्णं [[4|4|85]] आन्नः। पृथग्योगकरणमस्य विधेरनित्यत्वज्ञापनार्थम्। _तेन वित्तश्चुञ्चुप्चणपौ_ [[5|2|26]] केशचुञ्चुः, केशचणः। _अवात् कुटारच् च_ [[5|2|30]], _नते नासिकायाः संज्ञायां टीटञ्नाटज्भ्रटचः_ [[5|2|31]] अवटीतः। आदिः इत्येव। _कर्मणि घटोऽठच्_ [[5|2|35]] कर्मठः।