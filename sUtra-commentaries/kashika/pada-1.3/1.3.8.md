---
index: 1.3.8
sutra: लशक्वतद्धिते

---
तद्धितवर्जितस्य प्रत्ययस्यादितो वर्तमाना लकारशकारकवर्गा इत्संज्ञा भवन्ति। लकरः, _ल्युट् च_ [[3|3|115]] चयनम्, जयनम्। शकारः, _कर्तरि शप्_ [[3|1|68]] भवति, पचति। कवर्गः, _क्तक्तवतू निष्ठा_ [[1|1|26]] भुक्तः, भुक्तवत्। _प्रियवशे वदः खच्_ [[3|2|38]] प्रियंवदः, वशंवदः। _ग्लाजिस्थश्च क्स्नुः_ [[3|2|139]] ग्लास्नुः, जिष्णुः, भूष्णुः। _भञ्जभासमिदो घुरच्_ [[3|2|161]] भुअङ्गुरम्। टाङसिङसाम् इनाऽत्स्याः [[7|1|12]] वृक्षात्, वृक्शस्य। अतद्धिते इति किम्? चूढालः। लोमशः। कर्णिका।