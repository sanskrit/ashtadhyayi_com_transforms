---
index: 1.3.45
sutra: अकर्मकाच्च

---
अकर्त्रभिप्रायार्थम् इदम्। कर्त्रभिप्राये हि _अनुपसर्गाज् ज्ञः_ [[1.3.76]] इति वक्ष्यति। जानातेरकर्मकादकर्मकक्रियावचनादात्मनेपदं भवति। सर्पिशो जानीते। मधुनो जानीते। कथं च अयमकर्मकः? न अत्र सर्पिरादि ज्ञेयत्वेन विवक्षितम्। किं तर्हि? ज्ञानपूर्विकायां प्रवृत्तौ करणत्वेन। तथा च _ज्ञोऽविदर्थस्य करणे_ [[2.3.51]] इति षष्ठी विधीयते सर्पिषो जानीते, मधुनो जानीते। सर्पिशा उपायेन प्रवर्तते इत्यर्थः। अकर्मकातिति किम्? स्वरेण पुत्रं जानाति।