---
index: 3.2.158
sutra: स्पृहिगृहिपतिदयिनिद्रातन्द्राश्रद्धाभ्य आलुच्

---
_स्पृह ईप्सायाम्_ _गृह ग्रहणे_ _पत गतौ_ चुरादावदन्ताः पठ्यन्ते। _दय दानगतिरक्षणेषु_ _द्रा कुत्सायां गतौ_ निपूर्वस्तत्पूर्वश्च, तदो नकारान्तता च निपात्यते। डुधाञ्  श्रत्पूर्वः। एतेभ्यस्तच्छीलादिषु कर्तृषु आलुच् प्रत्ययो भवति। स्पृहयालुः। गृहयालुः। पतयालुः। दयालुः। निद्रालुः। तन्द्रालुः। श्रद्धालुः॥ आलुचि शीङो ग्रहणं कर्तव्यम्॥ शयालुः॥