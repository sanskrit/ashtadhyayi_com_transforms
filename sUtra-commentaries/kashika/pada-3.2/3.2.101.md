---
index: 3.2.101
sutra: अन्येष्वपि दृश्यते

---
अन्येष्वपि उपपदेषु कारकेषु जनेः डः प्रत्ययो दृश्यते। सप्तम्याम् इत्युकतम सप्तम्यामपि दृश्यते। न जायते इति अजः। द्विर्जाताः द्विजाः। _पञ्चम्यामजातौ_ [[3.2.98]] इत्युक्तं, जातवपि दृश्यते। ब्राह्मणजो धर्मः। क्षत्रियजं युद्धम्। _उपसर्गे च संज्ञायाम्_ [[3.2.99]] इत्युक्तम्, असंज्ञायामपि दृश्यते। अभिजाः, परिजाः केशाः। अनु कर्मणि [[3.2.100]] इत्युक्तम्, अकर्मण्यपि दृश्यते। अनुजातः अनुजः। अपिशब्दः सर्वोपाधिव्यभिचारार्थः। तेन धात्वन्तरादपि भवति, कारकन्तरेऽपि। परितः खाता परिखा। आखा।