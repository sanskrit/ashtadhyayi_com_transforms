---
index: 6.4.102
sutra: श्रुशृणुपॄकृवृभ्यश्छन्दसि

---
श्रु शृणु पृ कृ वृ इत्येतेभ्य उत्तरस्य हेर्धिरादेशो भवति छन्दसि विषये। श्रु॒धी हव॑मिन्द्॒र (ऋ० २.११.१)। गिरः॑ शृणु॒धी (ऋ० ८.१३.७)। पू॒र्धि (ऋ० ८.७८.१०)। उ॒रु ण॑स्कृधि (ऋ० ८.७५.११)। अपा॑ वृधि (ऋ० १.७.६)। शृणुधीत्यत्र धिभावविधानसामर्थ्याद् _उतश्च प्रत्ययाद्०_ [[६.४.१०६]] इति हेर्लुग् न भवति। _अन्येषामपि दृश्यते_ [[६.३.१३७]] इति दीर्घत्वम्। अतोऽन्यत्र _व्यत्ययो बहुलम्_ [[३.१.८५]] इति शप्, तस्य _बहुलं छन्दसि_ [[२.४.७३]] इति लुक्॥