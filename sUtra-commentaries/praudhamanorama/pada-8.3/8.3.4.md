---
index: 8.3.4
sutra: अनुनासिकात् परोऽनुस्वारः

---
ल्यब्लोपे पञ्चमीत्याह— <w>अनुनासिकं विहायेति।</w> एवं च संसर्गवद् विप्रयोगस्यापि विशेषावगतिहेतुत्वादवत्साऽऽनीयतामित्यत्रेव सम्भावितानुनासिक्यगुणक एव उपस्थितत्वादाकाङ्क्षितत्वाच्चावधित्वेन सम्बध्यत इत्यभिप्रेत्याह— <w>अनुस्वारागम इति।</w> आगमत्वं च परशब्देनैव लभ्यते _पूर्वौ तु ताभ्यामैच्_ [[7.3.3]] इत्यत्र पूर्वशब्देनैचोरिवेति भावः॥