---
index: 7.1.15
sutra: ङसिङ्योः स्मात्स्मिनौ

---
सर्वनामशब्दस्य अदन्तात् अङ्गात् परस्य ङसिँ/ङि-प्रत्यययोः स्मात् तथा स्मिन् आदेशौ भवतः । _यथासङ्ख्यमनुदेशः समानाम्_ [[1.3.10]] इत्यनेन ङसिँ-प्रत्ययस्य स्मात्-आदेशः, ङस्-प्रत्ययस्य च स्मिन्-आदेशः भवति । यथा -

1. सर्व + ङसिँ [पञ्चम्येकवचनस्य प्रत्ययः]

→ सर्व + स्मात् [_ङसिङ्योः स्मात्स्मिनौ_ [[7.1.15]] इति ङसिँ-प्रत्ययस्य स्मात्-आदेशः]

→ सर्वस्मात् ।

2. सर्व + ङि [सप्तम्येकवचनस्य प्रत्ययः]

→ सर्व + स्मिन् [_ङसिङ्योः स्मात्स्मिनौ_ [[7.1.15]] इति ङि-प्रत्ययस्य स्मिन्-आदेशः]

→ सर्वस्मिन्

3. यत्  +ङसिँ [पञ्चम्येकवचनस्य प्रत्ययः]

→ यत्  अ अस्  [_त्यदादीनामः_ [[7.2.102]] इत्यनेन तकारस्य अकारादेशः]

→ य अस्  [_अतो गुणे_ [[6.1.97]] इति पररूप-एकादेशः]

→ य स्मात्  [_ङसिङ्योः स्मात्स्मिनौ_ [[7.1.15]] इति ङसिँ-प्रत्ययस्य स्मात्-आदेशः]

→ यस्मात्

4. तत् + ङि [सप्तम्येकवचनस्य प्रत्ययः]

→ त अ ए [_त्यदादीनामः_ [[7.2.102]] इत्यनेन तकारस्य अकारादेशः]

→ त ए [_अतो गुणे_ [[6.1.97]] इति पररूप-एकादेशः]

→ त स्मिन् [_ङसिङ्योः स्मात्स्मिनौ_ [[7.1.15]] इति ङि-प्रत्ययस्य स्मिन्-आदेशः]

→ तस्मिन्

ज्ञातव्यम् - 'अतः' इत्यत्र तपरकरणम् कृतमस्ति, अतः आकारान्त-स्त्रीलिङ्गशब्दानाम् विषये एतौ आदेशौ न भवतः । यथा - सर्वा + ङसिँ → सर्वस्याः । सर्वा + स्मिन् → सर्वास्याम् ।

