---
index: 7.1.85
sutra: पथिमथ्यृभुक्षामात्

---
पथिन् (मार्गः),  मथिन् (मथने प्रयुक्तः दण्डः),  ऋभुक्षिन् (इन्द्रः) इतेषामङ्गस्य सुँ-प्रत्यये परे आत्-आदेशः भवति ।  आत्-इत्यत्र तकारः उच्चारणार्थः । अतः अनेन सूत्रेण 'आ' इति एकाल्-आदेशः विधीयते । _अलोऽन्त्यस्य_ [[1।1।52]] इत्यनेन अङ्गस्य अन्तिमवर्णस्य अयमादेशः भवति । यथा -



1. पथिन् + सुँ

→ पथि आ + स् [_पथिमथ्यृभुक्षामात्_ [[7|1|85]] इत्यनेन नकारस्य आकारादेशः]

→ पथ आ + स् [_इतोऽत् सर्वनामस्थाने_ [[7|1|86]] इत्यनेन इकारस्य अकारादेशः] 

→ पन्थ् अ आ + स् [_थो न्थः_ [[7|1|87]] इति थकारस्य 'न्थ्' आदेशः]

→ पन्थाः [सवर्णदीर्घः,   विसर्गनिर्माणम्]



एवमेव मन्थाः इति रूपं सिद्ध्यति ।

   

2. ऋभुक्षिन् + सुँ

→ ऋभुक्षि आ + स् [_पथिमथ्यृभुक्षामात्_ [[7|1|85]] इत्यनेन नकारस्य आकारादेशः]

→ ऋभुक्ष आ + स् [_इतोऽत् सर्वनामस्थाने_ [[7|1|86]] इत्यनेन इकारस्य अकारादेशः] 

→ ऋभुक्षाः [सवर्णदीर्घः,   विसर्गनिर्माणम्]

  

ज्ञातव्यम् - 

1. यद्यपि 'न्थ्' अयमनेकाल् आदेशः, तथाप्यत्र स्थानी स्पष्टरूपेण निर्दिष्टः अस्ति । अतः 'कः स्थानी' एतादृशः अनियमः नास्ति, अतः अत्र _अनेकाल् शित् सर्वस्य_ [[1।1।55]] अस्य न किमपि प्रयोजनम् । ]  अनया परिभाषया थकारस्यैव आदेशः अत्र विधीयते ।



2. अयमात्वम् नपुंसकस्य विषये न विधीयते । यथा, सुपथिन् इति नकारान्त-नपुंसकलिङ्गवाची शब्दः । 'सुपथिन् + सुँ' इत्यत्र _स्वमोर्नपुंसकात्_ [[7।1।23]] इत्यनेन सुँ-प्रत्ययस्य लुकि कृते _न लुमताङ्गस्य_ [[1।1।63]] इत्यनेन  _पथिमथ्यृभुक्षामात्‌_ [[7।1।85]] इति अङ्गकार्यम् निषिध्यते । अतः केवलं नकारलोपं कृत्वा 'सुपथि' इति रूपं सिद्ध्यति ।

                