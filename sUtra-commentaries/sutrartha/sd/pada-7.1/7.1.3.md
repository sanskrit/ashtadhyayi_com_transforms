---
index: 7.1.3
sutra: झोऽन्तः

---
झ्-इति वर्णः तिङ्प्रत्ययेषु दृश्यते - परस्मैपदस्य प्रथमपुरुषवहुवचनस्य 'झि' प्रत्ययः तथा आत्मनेपदस्य प्रथमपुरुषबहुवचनस्य 'झ' प्रत्ययः । एतयोः उपस्थितस्य झकारस्य अन्त्-आदेशः भवति । उदाहरणे एते -

1) पठ्-धातोः लट्-लकारस्य प्रथमपुरुषबहुवचनस्य रूपम् -

पठ् + लट् [_वर्तमाने लट्_ [[3.2.123]] इति लट्]

→ पठ् + झि [_तिप्तस्झि.._ [[3.4.78]] इति परस्मैपदस्य प्रथमपुरुष-बहुवचनस्य झि-प्रत्ययः]

→ पठ् + शप् + झि [_कर्तरि शप_ [[3.1.68]] इति विकरणप्रत्ययः शप्]

→ पठ् + अ + अन्ति [_झोऽन्तः_ [[7.1.3]] इति झ्-इत्यस्य 'अन्त्' आदेशः]

→ पठन्ति [_अतो गुणे_ [[6.1.97]] इति गुण-एकादेशः अकारः]

2) वन्द्-धातोः लट्-लकारस्य प्रथमपुरुषबहुवचनस्य रूपम् -

वन्द् + लट् [_वर्तमाने लट्_ [[3.2.123]] इति लट्]

→ वन्द् + झ [_तिप्तस्झि.._ [[3.4.78]] इति आत्मनेपदस्य प्रथमपुरुष-बहुवचनस्य झ-प्रत्ययः]

→ वन्द् + शप् + झ [_कर्तरि शप_ [[3.1.68]] इति विकरणप्रत्ययः शप्]

→ वन्द् + अ + अन्त [_झोऽन्तः_ [[7.1.3]] इति झ्-इत्यस्य 'अन्त्' आदेशः]

→ वन्द् + अ  + अन्ते [_टित आत्मनेपदानां टेरे_ [[3.4.79]] इति टि-संज्ञकस्य अकारस्य एकारादेशः]

→ वन्दन्ते [_अतो गुणे_ [[6.1.97]] इति गुण-एकादेशः अकारः]

ज्ञातव्यम् -

1. अस्मिन् सूत्रे पूर्वस्मात् सूत्रात् 'प्रत्ययादीनाम्' इत्यस्मात् केवलं 'प्रत्यय' इति अनुवर्तते, 'आदि' इति न ।

2. झकारस्य प्रयोजनाभावात्  _चुटू_ [[1.3.7]] इत्यनेन इत्संज्ञा न भवति ।

3. _झेर्जुस्_ [[3.4.108]] इत्यनेन झि-प्रत्ययस्य लिङ्लकारस्य विषये विहितः जुस्-आदेश, तथा च _सिजभ्यस्तविदिभ्यश्च_ [[3.4.109]] इत्यनेन अभ्यस्तात् परस्य लिङ्-लकारस्य विषये झि-प्रत्ययस्य विहितः जुस्-आदेशः  - उभौ अपि वर्तमानसूत्रस्य अपवादत्वेन आगच्छतः ।