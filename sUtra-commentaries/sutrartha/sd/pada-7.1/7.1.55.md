---
index: 7.1.55
sutra: षट्चतुर्भ्यश्च

---
किम् नाम षट्-संज्ञकः ? अष्टाध्याय्यां षट्-संज्ञा द्वयोः सूत्रयोः दीयते -

_ष्णान्ताः षट्_ [[1।1।24]] - षकारान्ताः नकारान्ताश्च सङ्ख्यावाचिनः  शब्दाः षट्-संज्ञकाः सन्ति । यथा - पञ्चन्, षष्, सप्तन्, अष्टन्, नवन्, दशन् आदयः ।

_डति च_  [[1।1।25]] -  डति-प्रत्ययान्तशब्दाः अपि षट्-संज्ञकाः भवन्ति । यथा - कति ।



एतेभ्यः परस्य षष्ठीबहुवचनस्य आम्-प्रत्ययस्य नुट्-आगमः भवति । यथा -



1. पञ्चन् + आम्  [_स्वौजस्.._ [[4।1।2]] इत्यनेन षष्ठीबहुवचनस्य आम्-प्रत्ययः]

→ पञ्चन् + नुट्  आम् [_षट्चतुर्भ्यश्च_ [[7।1।55]] इत्यनेन षट्-संज्ञकस्य पञ्चन्-शब्दस्य नुट्-आगमः]

→ पञ्चन् + न् आम् [इत्संज्ञालोपः]

→ पञ्चान् + नाम्  [_नोपधायाः_ [[6।4।7]] इत्यनेन नाम्-प्रत्यये परे नकारान्तस्य अङ्गस्य उपधादीर्घः]        

→ पञ्चानाम् [_नलोपः प्रातिपदिकान्तस्य_ [[8।2।7]] इत्यनेन पदान्तनकारस्य लोपः]

                           

2. षष् + आम्  [_स्वौजस्.._ [[4।1।2]] इत्यनेन षष्ठीबहुवचनस्य आम्-प्रत्ययः]

→ षष् + नुट् आम् [_षट्चतुर्भ्यश्च_ [[7।1।55]] इत्यनेन षट्-संज्ञकस्य षष्-शब्दस्य नुट्-आगमः]

→ षष् + न् आम् [इत्संज्ञालोपः]

→ षड् + नाम् [नाम्-प्रत्यये परे अङ्गस्य _स्वादिष्वसर्वनामस्थाने_ [[1।4।17]] इति पदसंज्ञा । पदसंज्ञायाम् सत्याम् _झलां जशोऽन्ते_ [[8।2।39]] इति पदान्तषकारस्य डकारः]                      

→ षड् + णाम् [_ष्टुना ष्टुः_ [[8।4।41]] इत्यनेन ष्टुत्वे णकारः]

→ षण्णाम् [_यरोऽनुनासिकोऽनुनासिके वा_ [[8।4।45]] इत्यनेन षकारस्य णकारः ।  <! प्रत्यये भाषायां नित्यम् !> अनेन वार्त्तिकेन णत्वम् नित्यम् भवति, विकल्पेन न ।



3. कति + आम् [_स्वौजस्.._ [[4।1।2]] इत्यनेन षष्ठीबहुवचनस्य आम्-प्रत्ययः]

→ कति + नुट् आम् [_षट्चतुर्भ्यश्च_ [[7।1।55]] इत्यनेन षट्-संज्ञकस्य कति-शब्दस्य नुट्-आगमः]

→ कति + न् आम् [इत्संज्ञालोपः]

→ कती + नाम् [_नामि_ [[6।4।3]] इति अङ्गस्य दीर्घः]

→ कतीनाम्

     

4. चतुर् + आम् [_स्वौजस्.._ [[4।1।2]] इत्यनेन षष्ठीबहुवचनस्य आम्-प्रत्ययः]

→ चतुर्नुट् आम् [_षट्चतुर्भ्यश्च_ [[7।1।55]] इत्यनेन षट्-संज्ञकस्य कति-शब्दस्य नुट्-आगमः]

→ चतुर्न् आम् [इत्संज्ञालोपः]

→ चतुर् णाम् [_रषाभ्यां नो णः समानपदे_ [[8।4।1]] इति णत्वम्]

→ चतुर्णाम् , चतुर्ण्णाम् , चतुर्णाम्म् , चतुर्ण्णाम्म्  [_अचो रहाभ्यां द्वे_ [[8।4।46]] इति णकारस्य वैकल्पिकम् द्वित्वम् । _अनचि च_ [[8।4।47]] इति मकारस्यापि वैकल्पिकं द्वित्वम् । णकारस्य द्वित्वपक्षे _झरो झरि सवर्णे_ [[8।4।65]] इत्यनेन एक-णकारस्य वैकल्पिकः लोपः]        

      

ज्ञातव्यम् - 

1. अस्मिन् सूत्रे षष्ठ्यन्तं पदम् नास्ति, अतः <ऽउभयनिर्देशे पञ्चमीनिर्देशः बलीयान्ऽ> अनया परिभाषया सप्तम्या निर्दिष्टम् पदम् स्थानिनम् दर्शयति ।

2. अस्मिन् सूत्रे निर्दिष्टः 'आम्' शब्दः षष्ठीबहुवचनस्य प्रत्ययः अस्ति, सप्तमी-एकवचनस्य _ङेराम्नद्याम्नीभ्यः_ [[7।3।116]] इत्यनेन निर्दिष्टः आम्-आगमः नास्तीति भाष्ये स्पष्टीकृतमस्ति ।

3. चतुर्-शब्दः समस्तपदे प्रधानत्वेन अस्ति चेदेव अयम् नुडागमः भवति । यथा - प्रियाश्च ते चत्वारश्च = प्रियचत्वारः । इत्यत्र 'प्रितचतुर्' अस्मिन् समस्तपदे चतुर्-शब्दः प्राधान्यत्वेन अस्ति, अतः अस्य नुडागमं कृत्वा 'प्रियचतुर्णाम्' इति रूपं जायते । परन्तु यदि चतुर्-शब्दः गौणत्वेन आगच्छति - यथा - 'प्रियाः चत्वारः यस्य सः = प्रियचतुर्' - तर्हि अनेन सूत्रेण निर्दिष्टः नुडागमः न भवति । यथा - प्रियचतुर् + आम् → प्रियचतुराम् ।

          

