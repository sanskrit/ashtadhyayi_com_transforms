---
index: 7.1.4
sutra: अदभ्यस्तात्

---
किम् नाम अभ्यस्तम्? सूत्रपाठे द्वयोः सूत्रयोः अभ्यस्तसंज्ञा दीयते -

1.  यत्र अङ्गस्य द्वित्वम् भवति तत्र उभयोः शब्दयोः (इत्युक्ते, यस्य द्वित्वं कृतमस्ति सः शब्दः तथा द्वित्वेन निर्मितः शब्दः - एतयोः द्वयोः अपि) _उभे अभ्यस्तम्_ [[6.1.5]] इत्यनेन अभ्यस्त-संज्ञा भवति । 

2. _जक्षित्यादयः षट्_ [[6.1.6]] इत्यनेन अदादिगणस्य सप्त-धातूनामपि अभ्यस्तसंज्ञा भवति -जक्षँ,  जागृ, दरिद्रा, चकासृ, शासु, दीधीङ्, वेवीङ् ।                  



अस्मात् अभ्यस्तसंज्ञकात् परस्य प्रत्ययस्य झकारस्य _झोऽन्तः_ [[7.1.3]] इत्यनेन 'अन्त्' आदेशे प्राप्ते वर्तमानसूत्रेण अपवादत्वेन अत्-आदेशः भवति । उदाहरणाानि एतानि -

1) जुहोत्यादिगणस्य डुदाञ् (दाने) इत्यस्य लट्-लकारस्य प्रथमपुरुषबहुवचनस्य रूपम्

दा  + लट् [_वर्तमाने लट्_ [[3.2.123]] इति लट्]

→ दा  + झि [_तिप्तस्झि.._ [[3.4.78]] इति परस्मैपदस्य प्रथमपुरुषबहुवचनस्य विवक्षायाम् 'झि' प्रत्यय']

→ दा + शप्  + झि [_कर्तरि शप्_ [[3.1.68]] इति औत्सर्गिकं विकरणम् शप्]

→ दा दा + झि [_जुहोत्यादिभ्यः श्लुः_ [[2.4.75]] इत्यनेन शप्-इत्यस्य 'श्लुः' (इत्युक्ते लोपः) । _श्लौ_ [[6.1.10]] इति द्वित्वम्]

→ द दा + झि [_ह्रस्वः_ [[7.4.59]] इति अभ्यासस्य ह्रस्वः]

→ द दा + अति [_अदभ्यस्तात्_ [[7.1.4]] इति  अभ्यस्तात् परस्य  झ्-प्रत्ययस्य 'अत्' आदेशः]

→ दद् अति [_श्नाऽभ्यस्तयोरातः_ [[6.4.112]] इति सार्वधातुके ङित्-प्रत्यये परे अभ्यस्तस्य आकारस्य लोपः]

→ ददति ।



2) जुहोत्यादिगणस्य माङ् (माने) इत्यस्य आत्मनेपदस्य  लोट्-लकारस्य प्रथमपुरुषैकवचनस्य रूपम् -

मा + लोट्  [_लोट् च_ [[3.3.162]] इति लोट्]

→ मा + झ [_तिप्तस्झि.._ [[3.4.78]] इति आत्मनेपदस्य  प्रथमपुरुषबहुवचनस्य विवक्षायाम् 'झ' प्रत्यय']   

→ मा + शप् + झ  [_कर्तरि शप्_ [[3.1.68]] इति औत्सर्गिकं विकरणम् शप्]

→ मा मा + झ [_जुहोत्यादिभ्यः श्लुः_ [[2.4.75]] इत्यनेन शप्-इत्यस्य 'श्लुः' (इत्युक्ते लोपः) । _श्लौ_ [[6.1.10]] इति द्वित्वम्]

→ म मा झ  [_भृञामित्_ [[7.4.76]] इति श्लु-परे अभ्यासस्य इकारादेशः]

→ मि मा अत [_अदभ्यस्तात्_ [[7.1.4]] इति  अभ्यस्तात् परस्य  झ्-प्रत्ययस्य 'अत्' आदेशः]

→ मि मा अते [_टित आत्मनेपदानां टेरे_ [[3.4.79]] इति टित्-संज्ञक-अकारस्य एकारः]

→ मि मा अताम् [_आमेतः_ [[3.4.90]] इति एकारस्य आम्-आदेशः]

→ मिमताम्    [_श्नाऽभ्यस्तयोरातः_ [[6.4.112]] इति सार्वधातुके ङित्-प्रत्यये परे अभ्यस्तस्य आकारस्य लोपः]

→ मिमताम् 



3) अदादिगणस्य 'दरिद्रा' धातोः लोट्-लकारस्य प्रथमपुरुषबहुवचनस्य रूपम् -   

दरिद्रा + लोट् [_लोट् च_ [[3.3.162]] इति लोट्]

→ दरिद्रा + झि [_तिप्तस्झि.._ [[3.4.78]] इति परस्मैपदस्य प्रथमपुरुषबहुवचनस्य विवक्षायाम् 'झि' प्रत्यय']    

→ दरिद्रा + शप् +झि  [_कर्तरि शप्_ [[3.1.68]] इति औत्सर्गिकं विकरणम् शप्]

→ दरिद्रा + झि [_अदिप्रभृतिभ्यः शपः_ [[2.4.72]] इति शपः लुक्]

→ दरिद्रा + अति [_जक्षित्यादयः षट्_ [[6.1.6]]  इत्यनेन दरिद्रा-धातोः अभ्यस्तसंज्ञा ।  अभ्यस्तात् परस्य  झ्-प्रत्ययस्य  _अदभ्यस्तात्_ [[7.1.4]] इति 'अत्' आदेशः]   

→ दरिद्रा + अतु [_एरुः_ [[3.4.86]] इति इकारस्य उकारः]

→ दरिद्र् + अतु  [_श्नाऽभ्यस्तयोरातः_ [[6.4.112]] इति सार्वधातुके ङित्-प्रत्यये परे अभ्यस्तस्य आकारस्य लोपः]

→ दरिद्रतु



     

                      