---
index: 7.1.101
sutra: उपधायाश्च

---
येषां धातूनामुपधावर्णः दीर्घ-ॠकारः अस्ति, तस्य अनेन सूत्रेण 'इ'-आदेशः भवति । अत्र किमपि निमित्तम् नापेक्ष्यते । अनेन सूत्रेण निर्दिष्टः इ-आदेशः _उरण् रपरः_ [[1.1.51]] इत्यनेन रपरः वर्तते । इत्युक्ते, अस्मात् इकारात् परः रेफः आगच्छति । यथा , कॄत् (संशब्दने) इति चुरादिगणस्य धातुः । अस्य लट्-लकारस्य प्रथमपुरुषैकवचनस्य प्रक्रिया इयम् -

कॄत् + लट् [_वर्तमाने लट्_ [[3.2.123]] इति लट्]

→ कॄत् + णिच् + लट् [_सत्यापपाश..._ [[3.1.25]] इति णिच्]

→ कॄत्  + इ + तिप् [_तिप्तस्.._ [[3.4.78]] इति लट्-लकारस्य प्रथमपुरुषैकवचनस्य विवक्षायाम् तिप्-प्रत्ययः]

→ कॄत् + इ + शप् + तिप् [_कर्तरि शप्_ [3।1।68]] इति औत्सर्गिकं गणविकरणम् शप्]

→ क् इर् त्  + इ + अ + ति [_उपधायाश्च_ [[7.1.101]] इति उपधा-ॠकारस्य इकारः । _उरण् रपरः_ [[1.1.51]] इति सः रपरः] 

→ किर्ति अ ति [वर्णमेलनम्]

→ किर्ते अ ति [_सार्वधातुकार्धधातुकयोः_ [[7.3.84]] इति गुणः]

→ किर्तयति [_एचोऽयवायावः_ [[6.1.78]] इति अय्-आदेशः]

→ कीर्तयति [_उपधायां च_ [[8.2.78]] इति उपधादीर्घः]

