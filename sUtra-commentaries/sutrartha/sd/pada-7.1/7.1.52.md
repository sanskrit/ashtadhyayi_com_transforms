---
index: 7.1.52
sutra: आमि सर्वनाम्नः सुट्

---
अस्मिन् सूत्रे षष्ठ्यन्तं पदम् नास्ति, अतः  इत्यनेन सप्तम्या निर्दिष्टम् पदम् स्थानिनम् दर्शयति  । अतः षष्ठीबहुवचनस्य आम्-प्रत्ययः अत्र स्थानी । यदि अयम् प्रत्ययः अकारान्तात्  / आकारान्तात् शब्दात् परः आगच्छति, तर्हि अस्य प्रत्ययस्य सुट्-आगमः भवति । _आद्यन्तौ टकितौ_ [[1.1.46]] इति अयमाद्यावयवरूपेण आगच्छति । यथा -

1. सर्व + आम् [_सर्वादीनि सर्वनामानि_ [[1.1.27]] इत्यनेन सर्व-शब्दस्य सर्वनामसंज्ञा । _स्वौजस्..._ [[4.1.2]] इत्यनेन षष्ठीबहुवचनस्य विवक्षायाम्  आम्-प्रत्ययः]

→ सर्व + सुट् आम् [_आमि सर्वनाम्नः सुट्_ [[7.1.52]] इति आम्-प्रत्ययस्य सुट्-आगमः]

→ सर्व + स् आम् [इत्संज्ञालोपः]

→ सर्वे साम् [_बहुवचने झल्येत्_ [[7.3.103]] इति अङ्गस्य एकारादेशः]

→ सर्वेषाम् [_आदेशप्रत्यययोः_ [[8.3.59]] इति प्रत्ययावयवस्य षत्वम् ]

2. यद् + साम्  [_सर्वादीनि सर्वनामानि_ [[1.1.27]] इत्यनेन सर्व-शब्दस्य सर्वनामसंज्ञा । _स्वौजस्..._ [[4.1.2]] इत्यनेन षष्ठीबहुवचनस्य विवक्षायाम्  आम्-प्रत्ययः]

→ य अ + आम् [_त्यदादीनामः_ [[7.2.102]] इत्यनेन दकारसस्य विभक्तिप्रत्यये परे अकारादेशः]

→ य + आम् [_अतो गुणे_ [[6.1.97]] इति द्वयोः अकारयोः पररूपः अकारः]

→ य  + सुट् + आम् [_आमि सर्वनाम्नः सुट्_ [[7.1.52]] इति आम्-प्रत्ययस्य सुट्-आगमः]

→ य स् आम् [इत्संज्ञालोपः]

→ ये स् आम् [_बहुवचने झल्येत्_ [[7.3.103]] इति अङ्गस्य एकारादेशः]

→ येषाम् [_आदेशप्रत्यययोः_ [[8.3.59]] इति प्रत्ययावयवस्य षत्वम् ]

3. सर्वा + आम् [_सर्वादीनि सर्वनामानि_ [[1.1.27]] इत्यनेन सर्व-शब्दस्य सर्वनामसंज्ञा । _अजाद्यतष्टाप्_ [[4.1.4]] इत्यनेन तस्य टाप्-प्रत्यये कृते 'सर्वा' इति प्रातिपदिकम् । _स्वौजस्..._ [[4.1.2]] इत्यनेन षष्ठीबहुवचनस्य विवक्षायाम्  आम्-प्रत्ययः]

→ सर्वा + सुट् आम् [_आमि सर्वनाम्नः सुट्_ [[7.1.52]] इति आम्-प्रत्ययस्य सुट्-आगमः]

→ सर्वा स् आम् [इत्संज्ञालोपः]

→ सर्वासाम्

4. तत् + आम् [_सर्वादीनि सर्वनामानि_ [[1.1.27]] इत्यनेन तत्-शब्दस्य सर्वनामसंज्ञा । _स्वौजस्..._ [[4.1.2]] इत्यनेन षष्ठीबहुवचनस्य विवक्षायाम्  आम्-प्रत्ययः]

→ त अ + आम् [_त्यदादीनामः_ [[7.2.102]] इत्यनेन दकारसस्य विभक्तिप्रत्यये परे अकारादेशः]

→ त + आम् [_अतो गुणे_ [[6.1.97]] इति द्वयोः अकारयोः पररूपः अकारः]

→ ता + आम्  [_अजाद्यतष्टाप्_ [[4.1.4]] इत्यनेन अकारान्तस्य प्रातिपदिकस्य टाप्-प्रत्ययः]

→ ता + सुट् आम् [_आमि सर्वनाम्नः सुट्_ [[7.1.52]] इति आम्-प्रत्ययस्य सुट्-आगमः]

→ ता स् आम् [इत्संज्ञालोपः]

→ तासाम्

ज्ञातव्यम् - वर्तमानसूत्रम्  _ह्रस्वनद्यापो नुट्_ [[7.1.54]] इत्यस्य अपवादरूपेण आगच्छति ।   