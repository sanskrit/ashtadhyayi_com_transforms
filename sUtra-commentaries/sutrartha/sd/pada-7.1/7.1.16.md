---
index: 7.1.16
sutra: पूर्वादिभ्यो नवभ्यो वा

---
 (गणसूत्रम् 1),  (गणसूत्रम् 2) तथा  (गणसूत्रम् 3) एतैः सूत्रैः - पूर्व, पर, अवर, दक्षिण, उत्तर, अपर, अधर, स्व, अन्तर - एतेषां नवशब्दानाम् विशिष्टेषु अर्थेषु सर्वनामसंज्ञा क्रियते । एतेषां शब्दानाम् एवम् सर्वनामसंज्ञायाम् सत्याम् _ङसिङ्योः स्मात्स्मिनौ_ [[7.1.15]] इत्यनेन तेभ्यः परस्य ङसिँ-प्रत्ययस्य ङि-प्रत्ययस्य च क्रमेण स्मात् / स्मिन्  एतौ आदेशौ प्राप्तयोः सत्योः वर्तमानसूत्रेण तौ आदेशौ केवलं विकल्पेन भवतः नित्यम् न ।



यथा - 



1. पूर्व-शब्दस्य सर्वनामसंज्ञा क्रियते चेत् -         

1) पूर्व + ङसिँ [पञ्चम्येवकचनस्य ङसिँ-प्रत्ययः]

→ पूर्व +  स्मात् / आत्  [_ङसिङ्योः स्मात्स्मिनौ_ [[7.1.15]] इत्यनेन ङसिँ-प्रत्ययस्य स्मात्-आदेशे प्राप्ते _पूर्वादिभ्यो नवभ्यो वा_ [[7.1.16]] इति सः विकल्पेन भवति । विकल्पाभावे  _टाङसिङसामिनात्स्याः_ [[7.1.12]] इति आत्-आदेशः]

→ पूर्वात् / पूर्वस्मात्

2) पूर्व + ङि [सप्तम्येकवचनस्य प्रत्ययः]

→ पूर्व +  स्मिन् / इ  [_ङसिङ्योः स्मात्स्मिनौ_ [[7.1.15]] इत्यनेन ङसिँ-प्रत्ययस्य स्मात्-आदेशे प्राप्ते _पूर्वादिभ्यो नवभ्यो वा_ [[7.1.16]] इति सः विकल्पेन भवति । विकल्पाभावे ङि-प्रत्ययस्यैव प्रयोगः भवति ]

→ पूर्वस्मिन् / पूर्वे



तथैव अन्येषां शब्दानां विषये अपि एतानि रूपाणि भवन्ति -    



2. पर - परात्, परस्मात् । परे , परस्मिन् ।              

3. अवर - अवरात् , अवरस्मात् । अवरे , अवरस्मिन् ।

4. दक्षिण - दक्षिणात्, दक्षिणस्मात् । दक्षिणे, दक्षिणस्मिन् ।           

5. उत्तर - उत्तरात्, उत्तरस्मात् । उत्तरे , उत्तरस्मिन् ।

6. अपर - अपरात् , अपरस्मात् । अपरे , अपरस्मिन् ।

7. अधर - अधरात्, अधरस्मात् । अधरे , अधरस्मिन् ।

8. स्व - स्वात्  स्वस्मात् । स्वे , स्वस्मिन् ।

9. अन्तर - अन्तरात्, अन्तरस्मात् । अन्तरे, अन्तरस्मिन् ।                     

                                           

ज्ञातव्यम् - 

1. पूर्वसूत्रेण नित्यं प्राप्ते वर्तमानसूत्रेण विकल्पः विधीयते, अतः इयम् प्राप्तविभाषा । _न वेति विभाषा_ [[1.1.44]] इत्यत्र अस्मिन् विषये अधिकम् दृश्यताम् । 

2. एतेषाम् नव शब्दानाम् सर्वनामसंज्ञा भवति चेदेव वर्तमानसूत्रस्य प्रसक्तिः अस्ति । यस्मिन् अर्थे एतेषाम् सर्वनामसंज्ञा न भवति तस्मिन् अर्थे _ङसिङ्योः स्मात्स्मिनौ_ [[7.1.15]] इत्यस्यापि प्रसक्तिः नास्ति, अतः अयम् विकल्पः अपि न भवति । यथा, 'उत्तर' नाम कश्चन बालकस्य विवक्षा अस्ति चेत्   'उत्तरात् / उत्तरे' इत्येव रूपे करणीये ।