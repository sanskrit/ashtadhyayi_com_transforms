---
index: 7.1.61
sutra: रधिजभोरचि

---
रधँ (हिंसासंराध्योः) इति दिवादिगणस्य धातुः । जभीँ (गात्रविनामे) इति भ्वादिगणस्य धातुः । एतयोः धात्वोः अजादि-प्रत्यये परे नुमागमः भवति । यथा -



1. रध् धातोः अनीयर्-प्रत्ययान्तरूपम् -

रध् + अनीयर् [_तव्यत्तव्यानीयरः_  [[3.1.96]] इति तव्यत्-प्रत्ययः]    

→ रन् ध् + अनीय  [_रधिजभोरचि_ [[7.1.61]] इति नुमागमः]

→ रं ध् + अनीय  [_नश्चापदान्तस्य झलि_ [[8.3.24]] इति अनुस्वारः]

→ रन्धनीय [_अनुस्वारस्य ययि परसवर्णः_ [[8.4.58]] इति परसवर्णः मकारः]              

                 

2. जभ्-धातोः तव्यत्-प्रत्यये परे रूपम् -

जभ् + तव्यत्   [_तव्यत्तव्यानीयरः_  [[3.1.96]] इति तव्यत्-प्रत्ययः]            

→ जभ् + इट् + तव्य [_आर्धधातुकस्य इड्वलादेः_ [[7.2.35]] इति इडागमः]

→  जन् भ् + इ + तव्य [<ऽयदागमास्तद्गुणीभूताः तद्ग्रहणेन गृह्यन्तेऽ> अनया परिभाषया इट्-आगमः प्रत्ययस्यैव अवयवरूपेण कार्यम् करोति । अतः अत्र 'इतव्य' इति अजादिप्रत्ययः अस्ति । अतः  _रधिजभोरचि_ [[7.1.61]] इति नुमागमः भवति ।]

→ जंभितव्य  [_नश्चापदान्तस्य झलि_ [[8.3.24]] इति अनुस्वारः]

→ जम्भितव्य [_अनुस्वारस्य ययि परसवर्णः_ [[8.4.58]] इति परसवर्णः मकारः]        



3. जभ् धातोः लट्-लकारस्य प्रथमपुरुषैकवचनम् -

जभ् + लट् [_वर्तमाने लट्_ [[3.2.123]] इति लट्]

→ जभ् + त [_तिप्तस्.._ [[3.4.78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]

→ जभ् + शप् + त [_कर्तरि शप्_ [[3.1.68]] इति औत्सर्गिकम् विकरणम् शप्]

→ जन् भ् + अ + त [_रधिजभोरचि_ [[7.1.61]] इति नुमागमः]

→ जन् भ् + अ  + ते [_टित आत्मनेपदानां टेरे_ [[3.4.79]] इति एकारः]

→ जं भ ते [_नश्चापदान्तस्य झलि_ [[8.3.24]] इति अनुस्वारः]

→ जम्भते [_अनुस्वारस्य ययि परसवर्णः_ [[8.4.58]] इति परसवर्णः मकारः]



4. रध्-धातोः लिट्-लकारस्य प्रथमपुरुषैकवचनस्य प्रक्रिया इयम् - 

रध् + लिट् [_परोक्षे लिट्_ [[3.2.115]] इति लिट्]

→ रध् + रध् + लिट् [_लिटिधातोरनभ्यासस्य_ [[6.1.8]] इति द्वित्वम्]

→ र रध् + लिट् [_हलादि शेषः_ [[7.4.60]] इति अभ्यासस्य धकारलोपः]

→ र रध् + तिप् [_तिप्तस्झि..._ [[3.4.78]] इति मध्यमपुरुषैकवचनस्य तिप्-प्रत्ययः] 

→ र रध् + णल् [_परस्मैपदानां णलतुसुस्थलथुसणल्वमाः_ [[3.4.82]] इति तिप्-प्रत्ययस्य णल्-आदेशः] 

→ र र नुम् ध् + अ  [_रधिजभोरचि_ [[7.1.61]] इत्यनेन नुमागमः]

→ ररंध [_नश्चापदान्तस्य झलि_ [[8.3.24]] इति अनुस्वारः]

→ ररन्ध [_अनुस्वारस्य ययि परसवर्णः_ [[8.4.58]] इतो परसवर्णः नकारः]



ज्ञातव्यम् - 

1. अस्मिन् सूत्रे रधिजभोः इत्यनेन उपरिनिर्दिष्टौ धातू एव ग्रहीतव्यौ । चुरादिगणे रधिँ (भाषायाम्) तथा जभिँ (नाशने) एतौ अपि धातौ स्तः, परन्तु एतयोः विषये _इदितो नुम् धातोः_ [[7.1.58]] इत्यनेन नित्यमेव नुम् विधीयते, अतः तयोः विषये अस्य सूत्रस्य आवश्यकता नास्ति ।

2. 'नुम्' अयमागमः मित्-आगमः अस्ति, अतः _मिदचोऽन्त्यात्परः_ [[1.1.47]] इत्यनेन अन्त्यात् अचः परः आगच्छति ।

3. <ऽयस्मिन् विधिः तदादौ अल्ग्रहणेऽ> अनया परिभाषया 'झलि' इत्यस्य अर्थः 'झलादौ' इति क्रियते ।

4. रध्-धातोः सार्वधातुक-लकाराणाम् रुपेषु हलादि विकरणप्रत्ययः 'श्यन्' आगच्छति, अतः तेषु अस्य सूत्रस्य प्रसक्तिः नास्ति । 

आर्धधातुक-प्रत्ययेषु परेषु _रधादिभ्यश्च_ [[7.2.45]] इत्यनेन विकल्पेन इडागमे कृते, इडागमस्य उपस्थितौ अनेन सूत्रेण नुमागमे प्राप्ते _नेट्यलिटि रधेः_ [[7.1.62]] इत्यनेन लिट्-लकारम् विहाय अन्यत्र सर्वत्र सः निषिध्यते । 

