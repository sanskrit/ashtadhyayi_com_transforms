---
index: 7.1.73
sutra: इकोऽचि विभक्तौ

---
इक्-प्रत्याहारे इ, उ, ऋ, ऌ एते वर्णाः आगच्छन्ति । नपुंसकलिङ्गशब्दानामन्ते स्थितानाम् एतेषामजादिविभक्तौ नुमागमः विधीयते ।  



उदाहरणानि अधः दत्तानि सन्ति । परन्तु तस्मात् पूर्वम्  द्वे वार्तिके ज्ञातव्ये, येषां प्रक्रियायाम् प्रयोगः भवति - 

       

1. <!वृद्धि-औत्व-तृज्वद्भाव-गुणेभ्यो नुम् पूर्वविप्रतिषेधेन !> । इत्युक्ते, 'वृद्धिः, 'औत्वम्',  'तृज्वद्भावः', 'गुणादेशः' - एतेभ्यः कस्यापि विधेः यदि नुमागमेन सह विप्रतिषेधः जायते, तर्हि  नुमागमस्यैव प्रयोगः करणीयः ।



2.  <!नुमचिर्-तृज्वद्भावेभ्यो नुट् विप्रतिषेधेन !>  । इत्युक्ते, यदि 'नुमागमः', '_अचि र ऋतः_ [[7.2.100]] इत्यनेन उक्तः रेफादेशः', तथा  'तृज्वद्भावः' - एतेभ्यः कस्यापि विधेः यदि नुडागमेन सह विप्रतिषेधः जायते, तर्हि नित्यम् नुडागमस्यैव प्रयोगः करणीयः ।



अधः उदाहरणानि दत्तानि सन्ति -



(अ) इकारान्त/उकारान्तशब्दानामुदाहरणानि 'वारि'शब्दमधिकृत्य दत्तानि सन्ति । मधुशब्दस्य विषये अपि एतादृशाः प्रक्रियाः एव ज्ञातव्याः)  -

    

1. जस्/शस्-प्रत्यययोः परयोः _नपुंसकस्य झलचः_ [[7.3.72]] इत्यनेन नुमागमे प्राप्ते विप्रतिषेधेन _इकोऽचि विभक्तौ_ [[7.1.73]] इति नुमागमः  करणीयः । यथा - 

वारि + जस् [प्रथमाबहुवचनस्य प्रत्ययः]

→ वारि + शि [_जश्शसोः शि_ [[7.1.20]] इति शि-आदेशः । _शि सर्वनामस्थानम्_ [[1.1.42]] इति सर्वनामस्थानसंज्ञा ।]

→ वारि + इ [शकारस्य इत्संज्ञा, लोपः । _नपुंसकस्य झलचः_ [[7.1.72]] इति अङ्गस्य नुमागमः]

→ वारि न् + इ [_नपुंसकस्य झलचः_ [[7.3.72]] इत्यनेन नुमागमे प्राप्ते विप्रतिषेधेन _इकोऽचि विभक्तौ_ [[7.1.73]] इति नुमागमः]

→ वारी + नि [_सर्वनामस्थाने चासम्बुद्धौ_ [[6.4.8]] इत्यनेन नकारान्तस्य अङ्गस्य उपधायाः सर्वनामस्थाने परे दीर्घः]

→ वारीणि [_अट्कुप्वाङ्नुम्वयवायेऽपि_ [[8.4.2]] इति णत्वम्]   

 

2. टा-प्रत्यये परे  वर्तमानसूत्रेण _इकोऽचि विभक्तौ_ [[7.1.73]]  इत्यनेन नुमागमे प्राप्ते विप्रतिषेधेन _आङो नाऽस्त्रियाम्_ [[7.3.120]] इत्यनेन टा-प्रत्ययस्य 'ना' आदेशः करणीयः । यथा  -

वारि + टा

→ वारि + ना [अत्र 'वारि' इति _शेषो घ्यसखि_ [[1.4.7]] घिसंज्ञकमङ्गमस्ति । अतः  _इकोऽचि विभक्तौ_ [[7.1.73]] इत्यनेन नुमागमे प्राप्ते विप्रतिषेधेन _आङो नाऽस्त्रियाम्_ [[7.3.120]] इत्यनेन टा-प्रत्ययस्य 'ना' आदेशः विधीयते ।]

→ वारिणा [_अट्कुप्वाङ्नुम्वयवायेऽपि_ [[8.4.2]] इति णत्वम्]   



3. ङे / ङसिँ / ङस् प्रत्ययेषु परेषु वर्तमानसूत्रेण नुमागमे प्राप्ते, विप्रतिषेधेन  _घेर्ङिति_ [[7.3.111]] इति घिसंज्ञकस्य अङ्गस्य गुणः अपि विधीयते । अस्याम् स्थितौ  अनेन वार्तिकेन नुमागमः एव करणीयः । यथा -

वारि + ङसिँ [पञ्चम्येकवचनस्य प्रत्ययः]

→ वारि न् अस्  [अत्र 'वारि' इति _शेषो घ्यसखि_ [[1.4.7]] घिसंज्ञकमङ्गमस्ति । अत्र _इकोऽचि विभक्तौ_ [[7.1.73]] इत्यनेन नुमागमे प्राप्ते, विप्रतिषेधेन _घेर्ङिति_ [[7.3.111]] इति घिसंज्ञकस्य अङ्गस्य गुणे प्राप्ते ;  अनेन वार्तिकेन _इकोऽचि विभक्तौ_ [[7.3.73]]  इति नुमागमः]

→ वारिणः [अट्कुप्वाङ्नुम्व्यवायेऽपि इति नकारस्य णकारः]

       

4. षष्ठीबहुवचनस्य आम्-प्रत्यये परे वर्तमानसूत्रेण अङ्गस्य नुमागमे प्राप्ते ; विप्रतिषेधेन _ह्रस्वनद्यापो नुट्_ [[7.1.54]] इति नुडागमः अपि प्राप्यते । अस्यां स्थितौ   अनेन वार्तिकेन  नुडागमः करणीयः । यथा -

वारि + आम् 

→ वारि + नुट् + आम् [_ह्रस्वनद्यापो नुट्_ [[7.1.54]] इत्यनेन प्रत्ययस्य नुडागमे प्राप्ते, विप्रतिषेधेन _इकोऽचि विभक्तौ_ [[7.1.73]] इत्यनेन अङ्गस्य नुमागमे प्राप्ते <! नुमचिर्-तृज्वद्भावेभ्यो नुट् विप्रतिषेधेन!> अनेन वार्त्तिकेन विप्रतिषेधेन _ह्रस्वनद्यापो नुट्_ [[7.1.54]] इति नुडागमः भवति । ]

→ वारीनाम्  [_नामि_ [[6.4.3]] इत्यनेन अङ्गस्य दीर्घः]

→ वारीणाम्   [_अट्कुप्वाङ्नुम्व्यवायेऽपि_ [[8.4.2]] इति नकारस्य णकारः]



5. षष्ठी-सप्तमी-द्विवचनस्य ओस्-प्रत्यये परे  _इको यणचि_ [[6.1.77]] एतं वर्णकार्यम् बाधित्वा अङ्गकार्यस्य प्रधानत्वात् परत्वात्  च _इकोऽचि विभक्तौ_ [[7.1.73]] इति नुमागमः भवति । 

वारि + ओस् इति स्थिते 

→ वारिन् ओस् [_इकोऽचि विभक्तौ_ [[7.1.73]] इत्यनेन नुमागमः]

→ वारिणः [_अट्कुप्वाङ्नुम्व्यवायेऽपि_ [[8.4.2]] इति नकारस्य णकारः]

     

6. सप्तमी-एकवचनस्य ङि-प्रत्यये परे अनेन सूत्रेण नुमागमे प्राप्ते  , _अच्च घेः_ [[7.3.119]] इत्यनेन ङि-प्रत्ययस्य औ-आदेशः विधीयते । अत्र   अनेन वार्तिकेन 'औ' आदेशस्य अपेक्षया _इकोऽचि विभक्तौ_ इति नुमागमः करणीयः । यथा - 

वारि + ङि 

→ वारिन् + ङि [_इकोऽचि विभक्तौ_ [[7.1.73]] इत्यनेन नुमागमे प्राप्ते, विप्रतिषेधेन _अच्च घेः_ [[7.3.119]] इत्यनेन ङि-प्रत्ययस्य औ-आदेशे प्राप्ते  अनेन वार्तिकेन _इकोऽचि विभक्तौ_ [[7.1.73]] इति नुमागमः]

→ वारिणि [_अट्कुप्वाङ्नुम्व्यवायेऽपि_ [[8.4.2]] इति नकारस्य णकारः]



(आ) ऋकारान्तशब्दानामुदाहरणानि धातृ-शब्दमधिकृत्य दत्तानि सन्ति ।



1. धातृ + जस् / शस्  [प्रथमा/द्वितीययोः बहुवचनस्य प्रत्ययः]             

→  धातृ + शि [_जश्शसोः शि_ [[7.1.20]] इति शि-आदेशः । _शि सर्वनामस्थानम्_ [[1.1.42]] इति सर्वनामस्थानसंज्ञा ।]

→ धातृ + इ [शकारस्य इत्संज्ञा, लोपः । _नपुंसकस्य झलचः_ [[7.1.72]] इति अङ्गस्य नुमागमः]

→ धातृ न् + इ [_नपुंसकस्य झलचः_ [[7.3.72]] इत्यनेन नुमागमे प्राप्ते विप्रतिषेधेन _इकोऽचि विभक्तौ_ [[7.1.73]] इति नुमागमः]

→ धातॄ + नि [_सर्वनामस्थाने चासम्बुद्धौ_ [[6.4.8]] इत्यनेन नकारान्तस्य अङ्गस्य उपधायाः सर्वनामस्थाने परे दीर्घः]

→ धातॄणि [ इति णत्वम्]    



2. धातृ + टा [तृतीयैकवचनस्य प्रत्ययः]   

→ धातृना [_इको यणचि_ [[6.1.77]] एतं बाधित्वा _इकोऽचि विभक्तौ_ [[7.1.73]] इति नुमागमः]

→ धातृणा [ इति णत्वम्]   



एवमेव धातृणे, धातृणः, धातृणोः आदीनि रूपाणि सिद्ध्यन्ति ।



3. धातृ + ङि [सप्तम्येकवचनस्य प्रत्ययः]

→ धातृनि [ _इकोऽचि विभक्तौ_ [[7.1.73]] इत्यनेन नुमागमे प्राप्ते विप्रतिषेधेन _ऋतो ङिसर्वनामस्थानयोः_ [[7.3.110]] इत्यनेन अङ्गस्य गुणे प्राप्ते,  अनेन वार्तिकेन _इकोऽचि विभक्तौ_ [[7.3.73]]  इति नुमागमः]

→ धातृणि [ इति णत्वम्]  