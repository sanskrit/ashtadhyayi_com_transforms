---
index: 7.1.91
sutra: णलुत्तमो वा

---
लिट्-लकारस्य विषये परस्मैपदस्य प्रत्ययानाम्  _परस्मैपदानां णलतुसुस्थलथुसणल्वमाः_ [[3.4.82]] इत्यनेन भिन्नाः आदेशाः विधीयन्ते । अनेनैव सूत्रेण उत्तमपुरुष-एकवचनस्य मिप्-प्रत्ययस्य णल्-आदेशः भवति । अस्मिन् आदेशः णकारः इत्संज्ञकः अस्ति, अतः अयं आदेशः वस्तुतः 'णित्' अस्ति, परन्तु          वर्तमानसूत्रेण अस्य णित्वम् केवलं विकल्पेन भवति । णित्वाभावात्   _अचो ञ्णिति_ [[7.2.115]] इत्यनेन अजन्तस्य अङ्गस्य वृद्धि-एकादेशः, तथा  _अतः उपधायाः_ [[7.2.116]] इत्यनेन अङ्गस्य उपधा-अकारस्य वृद्धि-एकादेशः - द्वावपि न विधीयेते । उदाहरणानि एतानि - 



1. पच्-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -         

पच् + लिट् [_परोक्षे लिट्_ [[3.2.115]] इति लिट्]    

→ पच् पच् + लिट् [_लिटि धातोरनभ्यासस्य_ [[6.1.8]] इति द्वित्वम्]

→ प पच् + लिट् [_हलादि शेषः_ [[7.4.60]] इति चकारलोपः] 

→ प पच् + मिप् [_तिप्तस्झि..._ [[3.4.78]] इति मिप्-प्रत्ययः]

→ प पच् णल् [_परस्मैपदानां णलतुसुस्थलथुसणल्वमाः_ [[3.4.82]] इति मिप्-इत्यस्य णल्-आदेशः]

→ प पाच्/पच् + अ [_णलुत्तमो वा_ [[7.1.91]] इति वैकल्पिकम् णित्वम् । णित्वे _अतः उपधायाः_ [[7.2.116]] इति अङ्गस्य उपधा-अकारस्य वृद्धिः आकारः]

→ पपाच / पपच 



2. नी-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -

नी + लिट् [_परोक्षे लिट्_ [[3.2.115]] इति लिट्]    

→ नी नी + लिट्   [_लिटि धातोरनभ्यासस्य_ [[6.1.8]] इति द्वित्वम्]

→ नि नी + लिट्  [_ह्रस्वः_ [[7.4.59]] इति अभ्यासस्य ह्रस्वः]

→ नि नी + मिप् [_तिप्तस्झि..._ [[3.4.78]] इति मिप्-प्रत्ययः]

→ नि नी णल् [_परस्मैपदानां णलतुसुस्थलथुसणल्वमाः_ [[3.4.82]] इति मिप्-इत्यस्य णल्-आदेशः]

→ नि नै अ / नि ने अ [_णलुत्तमो वा_ [[7.1.91]] इति वैकल्पिकम् णित्वम् । णित्वे _अचो ञ्णिति_ [[7.2.116]] इति इकारस्य वृद्धिः ऐकारः । णित्वाभावे _सार्वधातुकार्धधातुकयोः_ [[7.3.85]]  इति इकारस्य गुणः एकारः]

→ निनाय / निनय [_एचोऽयवायावः_ [[6.1.78]] इति आय्/अय्-आदेशः]



3. पू-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -

पू + लिट् [_परोक्षे लिट्_ [[3.2.115]] इति लिट्]    

→ पू पू + लिट्   [_लिटि धातोरनभ्यासस्य_ [[6.1.8]] इति द्वित्वम्]

→ पु पू + लिट्  [_ह्रस्वः_ [[7.4.59]] इति अभ्यासस्य ह्रस्वः]

→ पु पू + मिप् [_तिप्तस्झि..._ [[3.4.78]] इति मिप्-प्रत्ययः]

→ पु पू णल् [_परस्मैपदानां णलतुसुस्थलथुसणल्वमाः_ [[3.4.82]] इति मिप्-इत्यस्य णल्-आदेशः]

→ पु पौ अ / पु पो अ [_णलुत्तमो वा_ [[7.1.91]] इति वैकल्पिकम् णित्वम् । णित्वे _अचो ञ्णिति_ [[7.2.116]] इति उकारस्य वृद्धिः औकारः । णित्वाभावे _सार्वधातुकार्धधातुकयोः_ [[7.3.85]]  इति उकारस्य गुणः ओकारः]

→ पुपाव / पुपव [_एचोऽयवायावः_ [[6.1.78]] इति आव्/अव्-आदेशः]



4. कृ-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -

कृ + लिट् [_परोक्षे लिट्_ [[3.2.115]] इति लिट्]    

→ कृ कृ + लिट्   [_लिटि धातोरनभ्यासस्य_ [[6.1.8]] इति द्वित्वम्]

→ कर् कृ + लिट् [_उरत्_ [[7.4.66]] इति ऋकारान्त-अभ्यासस्य ऋकारस्य अकारः । _उरण् रपरः_ [[1.1.51]] इति सः रपरः]

→ क कृ + लिट् [_हलादि शेषः_ [[7.4.60]] इति ककारलोपः]

→ च कृ + लिट् [_कुहोश्चुः_ [[7.4.62]] इति ककारस्य चकारः]             

→ च  कृ + मिप् [_तिप्तस्झि..._ [[3.4.78]] इति मिप्-प्रत्ययः]

→ च कृ णल् [_परस्मैपदानां णलतुसुस्थलथुसणल्वमाः_ [[3.4.82]] इति मिप्-इत्यस्य णल्-आदेशः]

→ च कार्  अ / च कर्  अ [_णलुत्तमो वा_ [[7.1.91]] इति वैकल्पिकम् णित्वम् । णित्वे _अचो ञ्णिति_ [[7.2.116]] इति ऋकारस्य वृद्धिः कारः । णित्वाभावे _सार्वधातुकार्धधातुकयोः_ [[7.3.85]] इति ऋकारस्य गुणः अकारः । उभयत्र _उरण् रपरः_ [[1.1.51]] इति रेफः]  



ज्ञातव्यम् - अनेन सूत्रेण केवलं लिट्लकारस्य परस्मैपदस्य उत्तमपुरुषैकवचनस्य णल्-प्रत्ययस्य वैकल्पिकं णित्वम् भवति, प्रथमपुरुषैकवचनस्य णल्-प्रत्ययस्य न ।

