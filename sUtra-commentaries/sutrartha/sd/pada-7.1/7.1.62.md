---
index: 7.1.62
sutra: नेट्यलिटि रधेः

---
_रधिजभोरचि_ [[7.1.62]] इत्यनेन रध्-धातोः अजादिप्रत्यये परे नुमागमः विधीयते । परन्तु रध्-धातोः _रधादिभ्यश्च_ [[7.2.45]] इत्यनेन  वैकल्पिके इडागमे कृते इडागमस्य विषये वर्तमानसूत्रेण अस्य नुमागमस्य निषेधः क्रियते । अस्यापि अपवादरूपेण लिट्-लकारः अस्ति चेत् इडागमस्य विषये अपि नुमागमः भवति । उदाहरणानि एतानि - 



1. रध्-धातोः तव्यत्-प्रत्ययान्तरूपम् - 

रध् + तव्यत् [_तव्यत्तव्यानीयरः_ [[3.1.96]] इति तव्यत्-प्रत्ययः] 

→ रध् + इट् + तव्य [_रधादिभ्यश्च_ [[7.2.45]] इति वैकल्पिकः इडागमः]

→ रध्  + इ + तव्य [_रधिजभोरचि_ [[7.1.61]] इत्यनेन नुमागमे प्राप्ते _नेट्यलिटि रधेः_ [[7.1.62]] इति निषेधः ।]

→ रधितव्य

इडागमाभावे 'रद्धव्यम्' इति अपि रूपं सिद्ध्यति ।  अस्मिन् रूपेे नुमागमस्य प्रसक्तिः एव न विद्यते ।

        

2. रध्-धातोः लृट्-लकारस्य प्रथमैकवचनम्

रध् + लृट् [_लृट् शेषे च_ [[3.3.13]] इति लृट्-लकारः]

→ रध् + स्य + लृट् [_स्यतासी लृलुटोः_ [[3.1.33]] इति विकरणप्रत्ययः 'स्य']

→ रध् + इट् + स्य + लृट् [_आर्धधातुकस्य इड्वलादेः_ [[7.2.35]] इति इडागमः]

→ रध् + इ + स्य + लृट्  [_रधादिभ्यश्च_ [[7.2.45]] इति वैकल्पिकः इडागमः । इडागमस्य पक्षे _रधिजभोरचि_ [[7.1.61]] इत्यनेन नुमागमे प्राप्ते _नेट्यलिटि रधेः_ [[7.1.62]] इति निषेधः ।]

→ रध् +  इ + स्य + तिप् [_तिप्तस्.._ [[3.4.78]] इति प्रथमपुरुषैकवचनस्य प्रत्ययः तिप्]

→ रधिष्यति [_आदेशप्रत्यययोः_ [[8.3.59]] इति षत्वम्]

इडागमाभावे 'रत्स्यति' इति अपि रूपं सिद्ध्यति । अस्मिन् रूपेे नुमागमस्य प्रसक्तिः एव न विद्यते ।

       

3. लिट्-लकारस्य विषये इडागमे कृते अपि अस्य सूत्रस्य प्रसक्तिः नास्ति । यथा रध्-धातोः लिट्-लकारस्य मध्यमपुरुषैकवचनस्य प्रक्रिया इयम्   -

रध् + लिट् [_परोक्षे लिट्_ [[3.2.115]] इति लिट्]

→ रध् + रध् + लिट् [_लिटिधातोरनभ्यासस्य_ [[6.1.8]] इति द्वित्वम्]

→ र रध् + लिट् [_हलादि शेषः_ [[7.4.60]] इति अभ्यासस्य धकारलोपः]

→ र रध् + सिप् [_तिप्तस्झि..._ [[3.4.78]] इति मध्यमपुरुषैकवचनस्य तिप्-प्रत्ययः]     

→ र रध्  + थल् [_परस्मैपदानां णलतुसुस्थलथुसणल्वमाः_ [[3.4.82]] इति तिप्-प्रत्ययस्य थल्-आदेशः]      

→ र रध् + इट् + थल् [_रधादिभ्यश्च_ [[7.2.45]] इति वैकल्पिकः इडागमः ]

→ र र नुम् ध् इ + थल् [_रधिजभोरचि_ [[7.1.61]] इत्यनेन नुमागमः]

→ ररंधिथ [_नश्चापदान्तस्य झलि_ [[8.3.24]] इति अनुस्वारः]

→ ररन्धिथ [_अनुस्वारस्य ययि परसवर्णः_ [[8.4.58]] इतो परसवर्णः नकारः]

इडागमाभावे 'ररद्ध' इत्यत्र तु नुमागमस्य प्रसक्तिः एव नास्ति, यतः प्रत्ययस्थः थकारः अच् नास्ति ।

