---
index: 7.1.14
sutra: सर्वनाम्नः स्मै

---
_ङेर्यः_ [[7.1.13]] इत्यनेन अदन्तात् अङ्गात् परस्य ङे-प्रत्ययस्य यकारादेशे प्राप्ते सर्वनामशब्दानां विषये अनेन सूत्रेण अपवादत्वेन 'स्मै' आदेशः विधीयते । यथा -



1. सर्व + ङे [चतुर्थ्येकवचनस्य प्रत्ययः]

→ सर्व + स्मै [_सर्वनाम्नः स्मै_ [[7.1.14]] इति ङे-इत्यस्य स्मै-आदेशः]

→ सर्वस्मै ।



2. तत् + ङे [चतुर्थ्येकवचनस्य प्रत्ययः]

→ त अ ए [_त्यदादीनामः_ [[7.2.102]] इत्यनेन तकारस्य अकारादेशः]

→ त ए [_अतो गुणे_  [[6.1.97]] इति पररूप-एकादेशः]

→ त स्मै [_सर्वनाम्नः स्मै_ [[7.1.14]] इति ङे-इत्यस्य स्मै-आदेशः]

→ तस्मै



ज्ञातव्यम् - 'अतः' इत्यत्र तपरकरणम् कृतमस्ति, अतः आकारान्त-स्त्रीलिङ्गशब्दानाम् विषये अयमादेशः न भवति । यथा - सर्वा + ङे = सर्वस्यै  ।



