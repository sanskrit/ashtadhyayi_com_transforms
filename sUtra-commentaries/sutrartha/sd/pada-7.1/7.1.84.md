---
index: 7.1.84
sutra: दिव औत्

---
'औत्' इत्यत्र तकारः उच्चारणार्थः । अतः अयम् एकाल् आदेशः अस्ति, अतः दिव्-शब्दस्य अन्तिमवर्णस्य स्थाने आगच्छति । प्रक्रियाः इयम् -



दिव् + सुँ

→ दि औ + सुँ [_दिव औत्_ [[7।1।84]] इति औ-आदेशः]

→ द्यौ + सुँ [_इको यणचि_ [[6।1।77]] इति यणादेशः]

→ द्यौः [_ससजुषोः रुः_ इति रूत्वम् , [[8।2।66]], _खरवसानयोर्विसर्जनीयः_ [[8।3।15]] इति विसर्गनिर्माणम्] ।



ज्ञातव्यम् - 

1. 'दिव् +सुँ' इत्यत्र _हल्ङ्याब्भ्यो दीर्घात् सुतिस्यपृक्तं हल्_ [[6।1।68]] इत्यनेन सुँप्रत्ययस्य लोपे प्राप्ते नित्यत्वात् परत्वात् च  _दिव औत्_ [[7।1।84]] इति औ-आदेशः भवति । अत्र _हल्ङ्याब्भ्यो दीर्घात् सुतिस्यपृक्तं हल्_ [[6।1।68]] तथा  _दिव औत्_ [[7।1।84]]  एतयोर्मध्ये उत्सर्ग-अपवादसम्बन्धः नास्तीति ज्ञातव्यम्, यतः औत्वम् 'अङ्गस्य' विधीयते, सुँलोपः 'प्रत्ययस्य' विधीयते । स्थानिनौ भिन्नौ स्तः ।  अतः किमपि सूत्रम् प्रथममागन्तुम् शक्नुयात् ।  परन्तु नित्यत्वात् औत्-आदेशः प्रथमं भवति । सुँलोपे कृते अकृते च औत्वम् भवत्येव, परन्तु औत्वे कृते सुँलोपः न भवितुमर्हति । अतः औत्वम् नित्यमस्ति, सुँलोपः अनित्यः अस्ति । अतः नित्यत्वात् औत्-आदेशः प्रथमं भवति । 



2. 'द्यौ + सुँ' इत्यत्र अल्विधिः अस्ति, अतः स्थानिवद्भावः न भवति । अतः _हल्ङ्याब्भ्यो दीर्घात् सुतिस्यपृक्तं हल्_ [[6।1।68]] इत्यनने सुँ-प्रत्ययस्य लोपः भवितुं न अर्हति ।

                        

3.  अनया परिभाषया  पदाधिकारे अङ्गाधिकारे च ये आदेशाः विधीयन्ते, ते 'तदन्तस्य' अपि भवन्ति । अतः दिव्-इत्यस्य विहितः अयमादेशः 'सुदिव्', इत्यस्य कृते अपि भवति ।          

