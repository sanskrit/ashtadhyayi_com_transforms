---
index: 7.1.88
sutra: भस्य टेर्लोपः

---
किम् नाम भसंज्ञकम् ? _यचि भम्_ [[1.4.18]] इत्यनेन असर्वनामसंज्ञके अजादि/यकारादि-प्रत्यये परे अङ्गस्य भसंज्ञा भवति ।

किम् नाम टिसंज्ञकम्? _अचोऽन्त्यादि टि_ [[1.1.64]] इत्यनेन शब्दे यः अन्तिमः स्वरः, तस्मात् आरभ्य शब्दस्य अन्तपर्यन्तम् यत् विद्यमानः अंशः टिसंज्ञां प्राप्नोति ।

पथिन् (मार्गः), मथिन् (मथने प्रयुक्तः दण्डः), ऋभुक्षिन् (इन्द्रः) इतेषाम् भसंज्ञकस्य अङ्गस्य टि-संज्ञकस्य लोपः भवति । यथा -

1) पथिन् + टा [तृतीयैकवचनस्य प्रत्ययः । अस्मिन् प्रत्यये परे पथिन्-इत्यस्य भसंज्ञा भवति ।]

→ पथ्  आ [पथिन्-इत्यस्य टिसंज्ञकः 'इन्' इत्यस्य _भस्य टेर्लोपः_ [[7.1.88]] इत्यनेन लोपः]

→ पथा ।

2) मथिन् + आम् [षष्ठ्येकवचनस्य प्रत्ययः ।  अस्मिन् प्रत्यये परे मथिन्-इत्यस्य भसंज्ञा भवति ।]

→ मथ्  आम्  [मथिन्-इत्यस्य टिसंज्ञकः 'इन्' इत्यस्य _भस्य टेर्लोपः_ [[7.1.88]] इत्यनेन लोपः]

→ मथाम्  ।

3) ऋभुक्षिन् + शस् [द्वितीयैकवचनस्य प्रत्ययः । अस्मिन् प्रत्यये परे ऋभुक्षिन्-इत्यस्य भसंज्ञा भवति ।]

→ ऋभुक्ष्  + अस् [ऋभुक्षिन्-इत्यस्य टिसंज्ञकः 'इन्' इत्यस्य _भस्य टेर्लोपः_ [[7.1.88]] इत्यनेन लोपः]

→ ऋभुक्षः [विसर्गनिर्माणम्]

4) सुपथिन् + औट् [द्वितीयाद्विवचनस्य प्रत्ययः । अस्मिन् प्रत्यये परे ऋभुक्षिन्-इत्यस्य भसंज्ञा भवति ।]

→ सुपथिन् + शी [_नपुंसकाच्च_  [[7.1.19]] इति औट्-इत्यस्य शी-आदेशः]

→ सुपथ् +ई  [सुपथिन्-इत्यस्य टिसंज्ञकः 'इन्' इत्यस्य _भस्य टेर्लोपः_ [[7.1.88]] इत्यनेन लोपः]

→ सुपथी

