---
index: 5.2.39
sutra: यद्तदेतेभ्यः परिमाणे वतुप्

---
'यत्', 'तत्' तथा 'एतत्' एतानि सर्वनामशब्दानि यत्र 'परिमाण' (= amount, quantity, magnitude) शब्दस्य    'उपाधिरूपेण' (विशेषणरूपेण) प्रयुज्यन्ते, तत्र तेभ्यः 'अस्य' अस्मिन् अर्थे वतुँप् प्रत्ययः भवति । यथा -

1) यत् परिमाणमस्य  = यत् + वत् → यावत् । (till as much -  इति सामान्यः अर्थः) ।

2) तत् परिमाणमस्य = तत् + वत् → तावत् । (till that much -   इति सामान्यः अर्थः) ।

3) एतत् परिमाणमस्य = एतत् + वत् → एतावत् । (till this much -   इति सामान्यः अर्थः) ।

'यावत्' शब्दस्य निर्माणप्रक्रिया इयम् -

यत् + वतुँप्

→ यत् + वत् [पकारस्य _हलन्त्यम्_ [[1.3.3]] इति इत्संज्ञा । उँकारस्य _उपदेशेऽजनुनासिक इत्_ [[1.3.2]] इति इत्संज्ञा । द्वयोः _तस्य लोपः_ [[1.3.9]] इति लोपः]

→ या + वत् [_आ सर्वनाम्नः_ [[6.3.91]] इत्यनेन वतुँप् प्रत्यये परे सर्वनामसंज्ञकशब्दस्य आकारादेशः । _अलोऽन्त्यस्य_ [[1.1.52]] इति अन्त्यादेशः]

→ यावत्

एवमेव तावत्, एतावत् एतौ शब्दौ सिद्ध्यतः ।

विशेषः -

1.  'यावत्', 'तावत्' , 'एतावत्' एतेषां रूपाणि त्रिषु लिङ्गेषु भवन्ति -

अ) पुँल्लिगे - अस्य रूपाणि 'भवत्' शब्दवत् भवन्ति । यथा -  'यावान् , यावन्तौ, यावन्तः, यावन्तम्, यावन्तौ, यावतः' एतादृशम् भवन्ति । प्रथमैकवचनस्य प्रक्रिया इयम् -

यावत् + सुँ [प्रथमैकवचनस्य सुँ-प्रत्ययः]

→ यावात् + सुँ [_अत्वसन्तस्य चाधातोः_ [[6.4.14]] इति उपधादीर्घः]

→ यावान् त् + सुँ [_उगिदचां सर्वनामस्थाने अधातोः_ [[7.1.70]] इति नुमागमः]

→ यावान् त् [_हल्ङ्याभ्यो दीर्घात् सुतिस्यपृक्तं हल्_ [[6.1.68]] इति सुँ-प्रत्ययस्य लोपः]

→ यावान् [_संयोगान्तस्य लोपः_ [[8.2.23]] इति तकारलोपः]

 आ) स्त्रीलिङ्गे - 'यावत्' शब्दः स्त्रीत्वे विवक्षिते _उगितश्च_ [[4.1.6]] इत्यनेन ङीप्-प्रत्ययः भवति, येन 'यावती' इति प्रातिपदिक सिद्ध्यति । अस्य रूपाणि 'नदी' शब्दवत् भवन्ति । यथा - यावती यावत्यौ यावत्यः, यावतीम्, यावत्यौ, यावती ।

(इ) नपुंसकलिङ्गे - 'जगत्' शब्दवत् अस्य रूपाणि भवन्ति । यथा - यावत्, यावती, यावन्ति ।  अत्र जस्-शस्-प्रत्यययोः परयोः यद्यपि _उगिदचां सर्वनामस्थाने अधातोः_ [[7.1.70]] इत्यनेन  नुमागमः भवितुमर्हति, तथापि तद् बाधित्वा विप्रतिषेधेन _नपुंसकस्य झलचः_ [[7.1.72]] इत्यनेन पुनः नुमागमः एव विधीयते ।

2. _चादयोऽसत्वे_ [[1.4.57]] इत्यत्र निर्दिष्टे चादिगणे 'यावत्' तथा 'तावत्' एतौ शब्दौ पाठितौ स्तः । एतौ द्वौ अव्ययसंज्ञकौ शब्दौ वतुँप्-प्रत्ययान्तौ /  तद्धितान्तौ न, एतयोः च  वर्तमानसूत्रेण निर्देशः न क्रियते । The words यावत् and तावत्  specified in the चादिगण are completely different than the words presented in this sutra. यथा - 'अहम् शालाम् यावत् गच्छामि' अस्मिन् वाक्ये अव्ययसंज्ञकस्य 'यावत्' शब्दस्य प्रयोगः क्रियते, न हि वतुँप्-प्रत्ययान्तस्य यावत्-शब्दस्य ।

वाक्येषु प्रयोगः -

1) त्वम् यावान् उन्नतः असि, तावान् अहमपि उन्नतः अस्मि । I am as tall as you are.

2) अस्य महिमा एतावान् । His greatness is this much.

3) यावती विद्या भवता ज्ञेया, तावती मया पूर्वमेव पाठिता । Whatever is appropriate for you to learn, I have already taught you that much.

4) सः सर्पः त्रिंशत् पादम् यावत् लम्बमानः अस्ति । That snake is thirty feet long.

विशेषः - वस्तुतः अस्मिन् सूत्रे _प्रमाणे द्वयसज्दघ्नञ्मात्रचः_ [[5.2.37]] इत्यस्मात्  'प्रमाण'शब्दस्य अनुवृत्तिः भवितुमर्हति । तथाप्यत्र सा अनुवृत्तिः न स्वीक्रियते, अपितु 'परिमाण' इत्यस्य विशिष्टरूपेण निर्देशः कृतः अस्ति । अतः 'कः भेदः प्रमाण-परिमाणयोः?' इति प्रश्नः अत्र उद्भवति । सामान्यतः तु द्वयोः शब्दयोः अर्थः समानः एव । परन्तु सूक्ष्मरूपेण चिन्तयामश्चेत् अस्य उत्तरार्थम् भाष्यकारः अस्मिन् विषये एकम् श्लोकवार्त्तिकम् पाठयति -

'ऊर्ध्वमानं किल उन्मानम्, परिमाणं तु सर्वतः । आयामस्तु प्रमाणं स्यात्, सङ्ख्या भिन्ना तु सर्वतः' ।

अस्य अर्थः अयम् - ऊर्ध्वदिशि गृहीत्वा मापनम् येन क्रियते तत् 'उन्मान' नाम्ना ज्ञायते । (उन्मान is the unit of measurement of weight. The reference here is that the weighing balance is held vertically for measuring the weight.) । आयामस्य मापनं येन भवति तत् प्रमाणम् । (प्रमाण is used for measuring distance / height / depth etc) । 'परिमाण' अयम् शब्द तु सर्वेषाम् मापनानाम् विषये प्रयुज्यते, अतः तेन उन्मान-प्रमाणयोः अपि ग्रहणं भवति । The word परिमाण is used as a general term of measurement, which includes उन्मान  as well as प्रमाण ।

अत्र किञ्चन वार्त्तिकम् ज्ञातव्यम् - <! वतुँप्-प्रकरणे युष्मद्-अस्मद्भ्याम् छन्दसि सादृश्ये उपसङ्ख्यानम् !> । इत्युक्ते, 'युष्मद्' तथा 'अस्मद्' शब्दाभ्याम् 'सादृश्यम्' अस्मिन् अर्थे वेदेषु वतुँप्-प्रत्ययः कृतः दृश्यते । यथा -

अ) ऋग्वेदे 7.32.23 - 'न त्वावाँ॑ अ॒न्यो दि॒व्यो न पार्थि॑वो॒ न जा॒तो न ज॑निष्यते ' ।

अत्र 'त्वावान्' अयम् शब्दः 'युष्मद् + वतुँप्' इत्यस्य प्रथमैकवचनमस्ति । अत्र वतुँप्-प्रत्ययः 'सदृशः' अस्मिन् अर्थे प्रयुक्तः दृश्यते - 'त्वावान्' इत्युक्ते 'त्वत्-सदृशः' (similar to you) । प्रक्रिया इयम् -

युष्मद् + वतुँप्

→ युष्मद्  + वत् [इत्संज्ञालोपः]

→ त्वद् + वत् [_प्रत्ययोत्तरपदयोश्च_ [[7.2.98]] इति 'युष्म' इत्यस्य 'त्व' इति आदेशः ]

→  त्वा + वत् [_आ सर्वनाम्नः_ [[6.3.91]] इति आकारादेशः]

→ त्वावत्

अस्य पुंलिङ्गे  प्रथमैकवचनस्य रूपम् 'त्वावान्' इति । प्रक्रिया इयम् -

त्वावत् + सुँ [प्रथमैकवचनस्य सुँ-प्रत्ययः]

→ त्वावात् + सुँ [_अत्वसन्तस्य चाधातोः_ [[6.4.14]] इति उपधादीर्घः]

→ त्वावा न् त् + स् [_उगिदचां सर्वनामस्थाने अधातोः_ [[7.1.70]] इति नुमागमः]

→ त्वावान् त् [_हल्ङ्याभ्यो दीर्घात् सुतिस्यपृक्तं हल्_ [[6.1.68]] इति सुँ-प्रत्ययस्य लोपः]

→ त्वावान् [_संयोगान्तस्य लोपः_ [[8.2.23]] इति तकारलोपः]

आ) ऋग्वेदे 1.142.2 - 'य॒ज्ञं विप्र॑स्य॒ माव॑तः शशमा॒नस्य॑ दा॒शुषः॑' ।

अत्र 'मावतः' अयं शब्दः 'अस्मद् + वतुँप्' इत्यस्य षष्ठ्येकवचनमस्ति ।  'मावत्' इति अत्र प्रातिपदिकम् । 'मावतः' इत्युक्ते मत्सदृशस्य ।  प्रक्रिया इयम् -

अस्मद्  + वतुँप्

→ अस्मद्  + वत् [इत्संज्ञालोपः]

→ म + वत् [_प्रत्ययोत्तरपदयोश्च_ [[7.2.98]] इति 'अस्म' इत्यस्य 'म' इति आदेशः ]

→  मा+ वत् [_आ सर्वनाम्नः_ [[6.3.91]] इति आकारादेशः]

→ मावत्

→ मावत् + ङस् [षष्ठ्येकवचनस्य विवक्षायाम्  ङस्-प्रत्ययः]

→ मावत् + अस् [इत्संज्ञालोपः]

→ मावतः [_ससजुषो रुँः_ [[8.2.66]] इति रुँत्वम्, _खरवसानयोर्विसर्जनीयः_ [[8.3.15]] इति विसर्गः]

स्मर्तव्यम् -

1. 'वतुँप्-प्रत्ययान्तशब्दाः _बहुगणवतुडति सङ्ख्या_ [[1.1.23]] इत्यनेन 'सङ्ख्या' संज्ञां प्राप्नुवन्ति । अतः 'यावत्, तावत्, एतावत्' एतेषामपि 'सङ्ख्या'संज्ञा भवति ।

2. वर्तमानसूत्रेण उक्तः 'वतुँप्' प्रत्ययः , तथा च _तेन तुल्यं क्रिया चेद्वतिः_ [[5.1.115]] इत्येतेन उक्तः 'वति'-प्रत्ययः - द्वयोः अपि दृश्यरूपम् 'वत्' इति समानमेव विद्यते । परन्तु द्वावपि प्रत्ययौ, तयोः अर्थौ, तयोः उदाहरणानि च सम्पूर्णरूपेण भिन्नानि सन्तीति स्मर्तव्यम् ।

