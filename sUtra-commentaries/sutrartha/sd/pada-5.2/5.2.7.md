---
index: 5.2.7
sutra: तत्सर्वादेः पथ्यङ्गकर्मपत्रपात्रं व्याप्नोति

---
'व्याप्नोति' इति 'वि + आप्' इत्यस्य लट्लकारस्य प्रथमपुरुषैकवचनस्य रूपम् । आच्छादयति / बिभर्ति (occupy / covers up / fills up) इति अस्य अर्थः ।

'सर्व' इति शब्दः  यस्य पूर्वपदमस्ति तादृशात् द्वितीयासमर्थात् 'पथिन्', 'अङ्ग', 'कर्मन्', पत्र' तथा 'पात्र' शब्दात् 'व्याप्नोति' इत्यस्मिन् अर्थे अनेन सूत्रेण  ख-प्रत्ययः भवति । क्रमेण पश्यामः -

1. सर्वपथम् (complete road) व्याप्नोति सः सर्वपथीनः रथः । प्रक्रिया इयम् -

सर्वपथ + ख

→ सर्वपथ + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इत्यनेन ख-इत्यस्य ईन-आदेशः]

→ सर्वपथ् + ईन [_यस्येति च_ इति अकारलोपः]

→ सर्वपथीन

विशेषः - 'सर्वपथ' इति शब्दः 'सर्वः च अयम् पन्थाः' इति कर्मधारय-समासं कृत्वा सिद्ध्यति । प्रक्रिया इयम् -

सर्वः च अयम् पन्थाः

= सर्व + सुँ + पथिन् + सुँ [_पूर्वकालैकसर्वजरत्पुराणनवकेवलाः समानाधिकरणेन_ [[2.1.49]] इति कर्मधारयसमासः । समस्तपदस्य  _कृत्तद्धितसमासाश्च_ [[1.2.46]] इति प्रातिपदिकसंज्ञा]

→ सर्व + पथिन् [_सुपो धातुप्रातिपदिकयोः_ [[2.4.71]] इति सुँ-प्रत्यययोः लोपः]

→ सर्व + पथिन् + अ [ _ऋक्पूरब्धूःपथामानक्षे_ [[5.4.74]] इति समासान्ते 'अ' प्रत्ययः]

→ सर्व + पथ् + अ [_नस्तद्धिते_ [[6.4.144]] इति टिलोपः]

→ सर्वपथ ।

2. सर्वाङ्गम् व्याप्नोति सः सर्वाङ्गीणः ज्वरः । सर्वाङ्गम् व्याप्नोति तत्  सर्वाङगीणम् कवचम् । सर्वाङ्गम् व्याप्नोति सा सर्वाङ्गीणा माला । अत्र _अजाद्यतष्टाप्_ [[4.1.4]] इति टाप्-प्रत्ययः भवति ।

3. सर्वकर्म व्याप्नोति सः सर्वकर्मीणः पुरुषः । यः पुरुषः सर्वम् कर्म करोति सः 'सर्वकर्मीणः' अस्ति इत्युच्यते ।

4. सर्वपत्रम् (all chariots) व्याप्नोति सः सर्वपत्त्रीणः सारथी । A driver who can drive all types of chariots  - इत्यर्थः ।

5. सर्वपात्रम् व्याप्नोति सः सर्वपात्रीणः ओदनः । अधिकया मात्रया विद्यमानः ओदनः सर्वेषु पात्रेषु स्थापयितुम् शक्यते (Rice being ample in quantity, can occupy all vessels) इति आशयः ।

