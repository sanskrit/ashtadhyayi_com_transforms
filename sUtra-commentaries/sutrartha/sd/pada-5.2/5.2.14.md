---
index: 5.2.14
sutra: आगवीनः

---
अनेन सूत्रेण 'आगवीनः' अस्य शब्दस्य निपातनम् क्रियते । 



किम् नाम आगवीनः ? यदि कश्चन निर्धनः कस्माच्चित् धनिकात् कांश्चन गाम् (धेनुम्) ऋणरूपेण स्वीकरोति ; तथा च यावत् सा गौः तस्मै धनिकाय न प्रत्यार्प्यते तावत् तस्य धनिकस्य भृत्यरूपेण कार्यम् करोति, तर्हि तादृशः भृत्यः 'आगवीन' नाम्ना ज्ञायते । A person who takes a cow from someone on rent for a certain period, and serves the owner of the cow during that period is called आगवीन.



अनेन सूत्रेण 'आगवीन' शब्दस्य निपातनम् एतादृशम् क्रियते - 

1. 'गोः मर्यादा' अस्मिन् अर्थे 'आङ्' अव्ययेन सह 'गो' शब्दस्य अव्ययीभावसमासम् कृत्वा प्रारम्भे 'आगु' इति शब्दः सिद्ध्यति । अत्र 'गो' शब्दः 'गोप्रतिदानम्' (returning of a cow) अस्मिन् अर्थे प्रयुक्तः अस्तीति भाष्ये स्पष्टीक्रियते ।              

2. 'आगु' अस्मात् शब्दात् 'कर्म करोति' अस्मिन् अर्थे ख-प्रत्ययः निपात्यते । यः 'गोप्रतिदानम् मर्यादारूपेण स्वीकृत्य कार्यम् करोति' (इत्युक्ते, यावत् गौः स्वसमीपे स्थापयति तावत् कार्यम् करोति') तस्य निर्देशार्थम् इदम् निपातनम् क्रियते ।                     

3. 'ख' इत्यस्य _आयनेयीनीयियः फढखच्छघां प्रत्ययादीनाम्_ [[7।1।2]] इत्यनेन 'ईन' आदेशः भवति ।        

3. 'आगु + ईन' इत्यत्र _ओर्गुणः_ [[6।4।146]] इत्यनेन गुणादेशं कृत्वा अग्रे _एचोऽयवायावः_ [[6।1।78]] इति अवादेशं कृत्वा वर्णमेलने कृते 'आगवीन' इति रूपम् सिद्ध्यति । 

           