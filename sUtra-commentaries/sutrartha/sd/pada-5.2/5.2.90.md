---
index: 5.2.90
sutra: अनुपद्यन्वेष्टा

---
अन्वेषणम् करोति सः अन्वेष्टा (detective इत्याशयः) । अस्मिन् अर्थे 'अनुपदी' इति शब्दः निपात्यते ।

यथा -

अ) गवामनुपदी - गवामन्वेषणम् करोति सः । (One who searches for cows)

आ) उष्ट्राणामनुपदी - उष्ट्राणामन्वेषणम् करोति सः ।

विशेषः - 'अनुपदी' शब्दस्य निर्माणम् 'अनुपद' इत्यस्मात् शब्दात् 'इनि' प्रत्ययं कृत्वा क्रियते । अनुपद + इन् → अनुपदिन् । 'अनुपद' इति शब्दः  'पदस्य पश्चात्' इति अव्ययीभावसमासेन जायते ;  अतः अनेन निर्मितः 'अनुपदी' शब्दः  'पदस्य पश्चात्'  (= by following the footprints) इत्यस्मिन्नेव सन्दर्भे प्रयुज्यते । इत्युक्ते,  पदचिह्नान् दृष्ट्वा यः अन्वेषणम् करोति (One who searches for say cows using their footprints - rather than by following their sound) तस्य निर्देशः 'अनुपदी' इत्यनेन भवति ।

