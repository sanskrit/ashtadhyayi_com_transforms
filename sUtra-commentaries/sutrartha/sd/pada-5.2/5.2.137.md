---
index: 5.2.137
sutra: संज्ञायां मन्माभ्याम्

---
'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः _तदस्यास्त्यस्मिन्निति मतुँप्_ [[5|2|94]] इत्यनेन औत्सर्गिकरूपेण मतुँप्-प्रत्ययः भवति । परन्तु केभ्यश्चन मन्नन्तेभ्यः शब्देभ्यः ( =  'मन्' यस्य अन्ते अस्ति तेभ्यः शब्देभ्यः) तथा च 'म' यस्य अन्ते अस्ति तेभ्यः शब्देभ्यः एतयोः अर्थयोः संज्ञायाः विषये वर्तमानसूत्रेण 'इनि' प्रत्ययः भवति । उदाहरणानि एतानि - 



1. मन्नन्तशब्दौ -    

अ). प्रथिमा (= विस्तारः ) अस्ति अस्य सा प्रथिमिनी पृथ्वी  । प्रक्रिया इयम् -

 प्रथिमन् + इन् 

→ प्रथिमन् + इन् [_नस्तद्धिते_ [[6।4।144]] इति टिलोपः]

→ प्रथिमिन् 

→ प्रथिमिन् + ङीप् [स्त्रीत्वे विवक्षिते _ऋन्नेभ्यो ङीप्_ [[4।1।5]] इति ङीप्]

→ प्रथिमिनी



आ) दामा (नगः / खण्डः) अस्ति अस्याः सा दामिनी (lightening) । अत्रापि दामन् + इन्+ ङीप् → दामिनी इति प्रातिपदिकं सिद्ध्यति । विद्युत् प्रायः पर्वतम् यावत् उच्चैः दृश्यते अतः अत्र 'नगः अस्ति अस्याः' इति निर्देशः कृतः अस्ति । Since the lightening is typically seen as high as a mountain, the tip of the mountain is said to belong to the lightening. That is the context used here.        



2. 'म' (= म् + अ) अन्ते विद्यमानौ शब्दौ -      

अ) होमः अस्ति यस्याः सा =होमिनी । कस्याश्चन स्त्रियः इयम् संज्ञा ।

आ) सोमः अस्ति अस्याः सा सोमिनी । कस्याश्चन स्त्रियः इयम् संज्ञा ।



ज्ञातव्यम् - अस्य सूत्रस्य प्रयोगः संज्ञायाः साधुत्वार्थम् एव भवति ।

            

