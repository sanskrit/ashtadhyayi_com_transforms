---
index: 5.2.84
sutra: श्रोत्रियंश्छन्दोऽधीते

---
'छन्दः अधीते' (studies a certain part of vedas) अस्मिन् अर्थे 'श्रोत्रिय' इति शब्दः अनेन सूत्रेण निपात्यते । छन्दः अधीते सः श्रोत्रियः ।

'श्रोत्रिय' शब्दस्य निर्माणप्रक्रिया एतादृशम् दीयते -

छन्दः अधीते

→ श्रोत्र + घन्  [छन्दस्-शब्दस्य निपातनात्  'श्रोत्र' इति आदेशः, 'घन्' इति च प्रत्ययः]

→ श्रोत्र + इय [नकारस्य इत्संज्ञा, लोपः ।  _आयनेयीनीयियः फढखच्छघां प्रत्ययादीनाम्_ [[7.1.2]] इति इय-आदेशः ]

→ श्रोत्र् + इय [_यस्येति च_ [[6.4.148]] इति अकारलोपः]

→ श्रोत्रिय

स्मर्तव्यम् - 'छन्दः अधीते' इत्यत्र _तदधीते तद्वेद_ [[4.2.59]] इत्यस्मिन् अर्थे अण्-प्रत्ययं प्रयुज्य 'छान्दस' इति अपि शब्दः सिद्ध्यति । अतएव वर्तमानसूत्रे 'वा' इति ग्रहणम् कृत्वा 'श्रोत्रियः इति विकल्पेन निपात्यते'  इति निर्देशः क्रियते । पक्षे 'छान्दसः' इत्यपि साधु - इति एव अत्र आशयः ।

विशेषः - अस्मिन् सूत्रे 'श्रोत्रियन्' इत्यत्र निर्दिष्टः नकारः इत्संज्ञकः अस्ति, येन 'श्रोत्रिय' शब्दस्य आदिस्वरः _ञ्नित्यादिर्नित्यम्_ [[6.1.197]] इति आद्युदात्तत्वं प्राप्नोति । अतएव अत्र निर्दिष्टायां प्रक्रियायाम् 'घन्' इति नित्-प्रत्ययः गृह्यते ।

                                   