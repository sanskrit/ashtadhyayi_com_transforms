---
index: 5.2.71
sutra: ब्राह्मणकोष्णिके संज्ञायाम्

---
अनेन सूत्रेण 'ब्राह्मणक' तथा 'उष्णिका' एतयोः शब्दयोः विशिष्टेषु अर्थेषु निपातनम् क्रियते । क्रमेण पश्यामः -



1. 'ब्राह्मणक' = इयम् प्रदेशस्य संज्ञा । यस्मिन् देशे (= प्रदेशे / क्षेत्रे) आयुधजीविनः ब्राह्मणाः (= ते ब्राह्मणाः ये शस्त्रप्रयोगेन जीवनम् चालयति) बाहुल्येन निवसन्ति, सः 'ब्राह्मणकः' देशः । युद्धकार्ये कुशलाः निमग्नाः वा ब्राह्मणाः सन्ति यस्मिन् देशे, सः ब्राह्मणकः देशः । ( अत्र 'देश' शब्दस्य अर्थः 'प्रदेश' / स्थान' इति अस्ति ।)



2. 'उष्णिका' = इयम्  'यवागूः'  (= rice-gruel /  a dish made with rice, water and a few spices) इत्यस्य संज्ञा । यस्याम् यवाग्वामन्नस्य मात्रा न्यूना अस्ति, तथा च जलस्य मात्रा अधिका अस्ति ( rice-gruel that contains very little rice and a lot of water) तस्याः निर्देशः 'उष्णिका' इत्यनेन क्रियते ।                                         



स्मर्तव्यम् -  एतौ द्वौ अपि 'कन्' प्रत्ययान्तनिपातनौ स्तः -

[अ] ब्राह्मण + कन् → ब्राह्मणक ।

[आ] अल्पान्न + कन् → उष्णिका   । 'अल्पान्न' (= अल्प + अन्न)  शब्दस्य 'उष्णि' इति आदेशः निपात्यते । अग्रे _अजाद्यतष्टाप्_ [[4।1।4]] इति टाप्-प्रत्ययं कृत्वा रूपं सिद्ध्यति ।           

