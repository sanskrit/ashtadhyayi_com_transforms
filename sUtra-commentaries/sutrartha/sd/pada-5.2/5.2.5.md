---
index: 5.2.5
sutra: सर्वचर्मणः कृतः खखञौ

---
अस्य सूत्रस्य अर्थज्ञानात् पूर्वम् बिन्दुद्वयम् ज्ञातव्यम् - 



1. अनेन सूत्रेण उक्तौ ख-खञ्-प्रत्ययौ 'तृतीयासमर्थात्' उच्येते । अत्र वस्तुतः कोऽपि तृतीयासमर्थः शब्दः नास्ति, परन्तु 'कृतः' इत्यनेन 'तेन कृतः' इति अर्थः स्पष्टीभवति, अतः अत्र 'तृतीयासमर्थात्' सर्वचर्मन्-शब्दात् प्रत्ययविधानम् क्रियते । 

2. यद्यपि अस्मिन् सूत्रे 'सर्वचर्म' शब्दात् प्रत्ययः उच्यते, तथाप्यत्र 'सर्वचर्मन्' इति मूलम् प्रातिपदिकम् नास्ति, यतः 'सर्व' शब्दस्य अन्वयः अत्र 'चर्मन्' इत्यनेन सह न क्रियते, अपितु 'कृतः' इत्यनेन सह क्रियते । 'चर्मणा सर्वम् कृतम्' इति अत्र विग्रहवाक्यं दत्त्वा अग्रे प्रत्ययविधानम् 'सर्वचर्मन्' शब्दात् कर्तव्यम् । अतएव व्याख्यानानि अत्र 'असमर्थ-समासः' अस्ति स्पष्टीकुर्वन्ति । 



इदानीम् सूत्रार्थः स्पष्टः स्यात् - 'तृतीयासमर्थात् 'सर्वचर्मन्'  शब्दात् 'चर्मणा सर्वम् कृतम्' अस्मिन् अर्थे 'ख' तथा 'खञ्' प्रत्ययौ भवतः ।



1. सर्वचर्मन् + ख 

→ सर्वचर्मन् + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन-आदेशः]

→ सर्वचर्म् + ईन [_नस्तद्धिते_ [[6.4.144]] इति टिलोपः[

→ सर्वचर्मीन

→ सर्वचर्मीण [_अट्कुप्वाङ्नुम्व्ययायेऽपि_ [[8.4.2]] इति णत्वम्]



2. सर्वचर्मन् + खञ्

→ सर्वचर्मन् + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन-आदेशः]

→ सार्वचर्म + इन [_तद्धितेष्वचामादेः_ [[7.2.117]] इति आदिवृद्धिः]     

→ सार्वचर्म् + ईन [_नस्तद्धिते_ [[6.4.144]] इति टिलोपः[

→ सार्वचर्मीन 

→ सार्वचर्मीण [_अट्कुप्वाङ्नुम्व्ययायेऽपि_ [[8.4.2]] इति णत्वम्]



चर्मणा सर्वः कृतः सः  सर्वचर्मीणः सार्वचर्मीणः वा स्यूतः  । A bag that is made completely with leather - इत्यर्थः ।   



