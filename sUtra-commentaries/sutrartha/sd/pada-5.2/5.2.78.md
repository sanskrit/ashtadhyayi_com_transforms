---
index: 5.2.78
sutra: स एषां ग्रामणीः

---
'ग्रामणीः' इत्युक्ते 'ग्रामस्य प्रमुखः / प्रधानः' (The head of a village). कस्यचन ग्रामस्य जनानाम् वर्णनम् तेषाम् प्रमुखस्य नाम्ना कर्तुम् वर्तमानसूत्रस्य प्रयोगः भवति । यथा, 'एतेषाम् सर्वेषाम् जनानाम् ग्रामणीः देवदत्तः अस्ति' इत्यत्र सर्वेषाम् जनानाम् निर्देशार्थम् 'देवदत्त'शब्दात् कन् प्रत्ययः भवति । देवदत्त + कन् → देवदत्तक । देवदत्तः ग्रामणीः येषाम् ते देवदत्तकाः । तथैव -



1.  ब्रह्मदत्तः ग्रामणीः येषाम् ते ब्रह्मदत्तकाः ।

2. त्वम् ग्रामणीः असि येषाम् ते त्वत्काः । प्रक्रिया इयम् - 

युष्मद् + क

→ त्वद् + क [_प्रत्ययोत्तरपदयोश्च_ [[7।2।98]] इत्यनेन 'युष्म' इत्यस्य 'त्व' आदेशः]

→ त्वत् + क [_खरि च_ [[8।4।55]] इति चर्त्वम्]

→ त्वत्क ।

3. अहम् ग्रामणीः अस्मि येषाम् ते मत्काः । प्रक्रिया इयम् -

अस्मद् + क

→ मद्  + क [_प्रत्ययोत्तरपदयोश्च_ [[7।2।98]] इत्यनेन 'युष्म' इत्यस्य 'त्व' आदेशः]

→ मत् + क [_खरि च_ [[8।4।55]] इति चर्त्वम्]

→ मत्क ।

