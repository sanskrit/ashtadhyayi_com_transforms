---
index: 5.2.29
sutra: सम्प्रोदश्च कटच्

---
अनेन सूत्रेण चतुर्भ्यः उपसर्गेभ्यः 'कटच्' प्रत्ययः उच्यते । क्रमेण पश्यामः -



1. सम् + कटच् → सङ्कट । 'संबाधम् (crisis)' इति अर्थः  । 

2. प्र + कटच् → प्रकट । 'प्रकाशितम् / appear' इति अर्थः । 

3. उद् + कटच् -> उत्कट । 'अधिकम् / intense' इति अर्थः । 

4. वि + कटच् → विकट । 'विकृतम् / horrible' इति अर्थः ।



तद्धितान्तशब्दानाम् एते सर्वे अर्थाः व्याख्यानैः एव स्पष्टीभवन्ति, सूत्रात् तेषाम् ज्ञानं न भवति ।



अस्मिन् सूत्रे अनेकानि वार्त्तिकानि अपि पाठितानि सन्ति । तानि एतादृशानि - 



1. <!अलाबू-तिल-उमाभ्यः रजसि उपसंख्यानम्!> । अलाबू (bottle-gourd), तिल (sesame), तथा उमा (flax) एतेभ्यः शब्देभ्यः 'रजः' (चूर्णम् / powder) अस्मिन् अर्थे अञ्-प्रत्यये प्राप्ते तं बाधित्वा वर्तमानसूत्रेण कटच्-प्रत्ययः भवति । यथा - अलाबूनाम् रजः अलाबूकटम् । तिलानाम् रजः तिलकटम्  । उमानाम् रजः उमाकटम् । 

विशेषः - 'अलाबू' शब्दात् _ओरञ्_ [[4.3.139]] इत्यनेन अञ्-प्रत्यये प्राप्ते ; तथा च तिल-शब्दात्  उमा शब्दात् च _अनुदात्तादेश्च_ [[4.3.140]] इत्यनेन अञ्-प्रत्यये प्राप्ते तं बाधित्वा अत्र कटच्-प्रत्ययः प्रोच्यते ।

                        

2. <!भङ्गायाश्चेति वक्तव्यम्!>  - भङ्गा (cannabis) शब्दात् रजः  (चूर्णम् / powder)  अस्मिन् अर्थे  'तृणम् धान्यानाम् द्व्यषाम्' अनेन फिट्-सूत्रेण प्राप्तमण्-प्रत्ययं बाधित्वा वर्तमानसूत्रेण 'कटच्' प्रत्ययः भवति । भङ्गानाम् रजः भङ्गाकटम् ।                         

विशेषः - काशिकाकारःद्वे अपि एते वार्त्तिके एकत्रीकृत्य  'अलाबू-तिल-उमा-भङ्गाभ्यो रजसि उपसंख्यानम्' इति एकमेव वार्त्तिकं पाठयति । 

        

3. <!गोष्ठच् आदयः स्थानादिषु पशुनामभ्यः!> पशूनाम् यानि नामानि, तेभ्यः 'गोष्ठच्' आदयः प्रत्ययाः स्थानस्य निर्देशार्थम् विधीयन्ते । यथा - गवाम् स्थानम् गोगोष्ठम् । महिषीनाम् स्थानम् महिषीगोष्ठम् । 

(अस्मिन् वार्त्तिके 'आदयः' इत्यनेन ये अन्ये प्रत्ययाः तथा च 'स्थानादि' इत्यनेन ये अन्ये अर्थाः गृह्यन्ते, ते अग्रिमवार्त्तिकानाम्  निर्देशं कुर्वन्तीति ज्ञेयम्) ।



4. <!संघाते कटच् !> - पशूनाम् सङ्घातस्य ('समूहः' इत्याशयः) निर्देशार्थम् पशुवाचकशब्दात्  'कटच्' प्रत्ययः भवति ।यथा - अवीनाम् (sheep) सङ्घातः अविकटः । a group of sheep इत्यर्थः ।   



5. <!विस्तारे पटच् !> - पशूनाम् विस्तारस्य (spreading  इत्याशयः) निर्देशार्थम् पशुवाचकशब्दात् 'पटच्' प्रत्ययः भवति । यथा - अवीनाम् विस्तारः अविपटः । a spread / distributed group of sheep इत्यर्थः ।                 



6. <!द्वित्वे गोयुगच् !> - पशुवाचकशब्दात्  'द्वित्वम्' (double in number) अस्मिन् अर्थे 'गोयुगच्' प्रत्ययः भवति । उष्ट्राणाम् द्वित्वम् = द्वौ उष्ट्रौ =   उष्ट्रगोयुगम्  । द्वौ खरौ (donkey) = खरगोयुगम् । द्वौ अश्वौ अश्वगोयुगम् ।                    



7. <!षट्त्वे षङ्गवच्!> - पशुवाचकशब्दात् 'षट्' सङ्ख्यायाः निर्देशं कर्तुम् 'षङ्गवच्' प्रत्ययः भवति । यथा, षट् उष्ट्राः = उष्ट्रषङ्गवम् ।                     

विशेषः - एतत् वार्त्तिकम् भाष्ये न दीयते ।



8. <!विकारे  स्नेहे तैलच्!> - 'विकारः' अस्मिन् अर्थे स्नेहस्य (= oil इत्यर्थः) निर्देशं कर्तुम् 'तैलच्' प्रत्ययः भवति । यथा - एरण्डानां विकारः स्नेहः एरण्डतैलम् ।तिलानां विकारः स्नेहः तिलतैलम् । 

विशेषः - 'तैलम्' इति कश्चन भिन्नः शब्दः अपि वर्तते , यस्यापि अर्थः समानः एव । अतः 'तिलानाम् तैलम्' अस्मिन् अर्थे अपि 'तिलतैल' शब्दः सिद्ध्यति । परन्तु स्वरवैशिष्ट्यार्थमस्मिन् वार्त्तिके 'तैलच्' प्रत्ययः उच्यते ।                                                          



9. <!भवने क्षेत्रे शाकटाशाकिनौ!> - पदार्थानामुत्पादनस्य क्षेत्रस्य निर्देशार्थम् पदार्थवाचिशब्दात् 'शाकट' तथा 'शाकिन' एतौ प्रत्ययौ भवतः । यथा - इक्षूनाम् भवनं क्षेत्रम् इक्षुशाकटम् इक्षुशाकिनम् वा ।

          

