---
index: 5.2.70
sutra: तन्त्रादचिरापहृते

---
प्रारम्भे सूत्रे प्रयुक्तयोः शब्दयोः अर्थम् पश्यामः -



1.  'तन्त्र' = 'वस्त्रनिर्माणस्य यन्त्रम्' (A textile machine for weaving yarn into a textile)

2. 'अचिरापहृतम्' = अचिरात् अपहृतम्  इति अचिरापहृतम् । इदानीमेव निष्कासितम् / दूरीकृतम् - इत्याशयः ।



अतः अस्य सूत्रस्य अर्थः अयम् - यत् वस्त्रम् तन्त्रात्  इदानीमेव निष्कासितम् / दूरीकृतमस्ति (इत्युक्ते, इदानीमेव यस्य वस्त्रस्य निर्माणम् कृतमस्ति) तस्य निर्देशार्थम् 'तन्त्र' शब्दात् कन्-प्रत्ययः भवति । तन्त्रात् अचिरापहृतम् तन्त्रकम् वस्त्रम् ।A piece of cloth that is newly constructed इत्याशयः ।तथैव -  तन्त्रकः पटः । तन्त्रका शाटी ।



      

 

