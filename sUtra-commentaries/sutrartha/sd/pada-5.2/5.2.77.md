---
index: 5.2.77
sutra: तावतिथं ग्रहणमिति लुग्वा

---
अस्य सूत्रस्य अर्थः किञ्चित् क्लिष्टः अस्ति । तथा च, सूत्रकारेण वार्त्तिककारेण च सूत्रस्य अर्थः भिन्नरूपेण उक्तः अस्ति । प्रारम्भे पाणिनिना उक्तं अर्थम् ज्ञात्वा ततः वार्त्तिककारस्य (भाष्यकारस्य च) मतम् पश्यामः । परन्तु तस्मादपि पूर्वम् सूत्रे विद्यमानानाम् शब्दानामर्थं पश्यामः - 

                        

1. 'तावतिथ' - अयम् पूरणप्रत्ययान्तः शब्दः । तावताम् पूरणम् तावतिथम् ('that manieth' इत्यर्थः) । परन्तु अत्र एकः विशेषः ज्ञातव्यः ।  अस्मिन् सूत्रे (वार्त्तिके च)   'तावतिथ' अयम्  शब्दः 'तावताम् पूरणम्' इत्यस्मिन् विशिष्टे अर्थे न प्रयुज्यते, अपितु   'पूरणप्रत्ययान्तस्य निदर्शकरूपेण' अयं शब्दः अत्र स्थापितः अस्ति । इत्युक्ते, अत्र 'तावतिथ' शब्देन सर्वेषाम् पूरणप्रत्ययान्तशब्दानां सामान्यग्रहणं भवति । The word तावतिथ in this sutra is not used with the particular meaning of 'that manieth', but it is instead used as a placeholder for any पूरणप्रत्ययान्त word in general.

(This is very similar to how the word  'तस्य' in तस्यापत्यम् acts as a general placeholder for a षष्ठीसमर्थ). 



2. 'ग्रहणम्' - अयम् शब्दः अत्र 'ग्रन्थस्य ग्रहणम्' (Understanding the subject matter presented in a book) अस्मिन् अर्थे प्रयुक्तः अस्ति । सूत्रे प्रयुक्तः 'इति' अयम् शब्दः अस्यैव अर्थस्य निर्देशं करोतीति व्याख्यानेषु स्पष्टीक्रियते ।          



इदानीम् सूत्रे प्रयुक्तस्य 'तावतिथम् ग्रहणम्' इत्यस्य अर्थम् पश्यामः । यदि कश्चन छात्रः कञ्चन ग्रन्थम् पञ्चवारम् पठित्वा (= पञ्चवारम् ग्रहणं कृत्वा ) तस्य ग्रन्थस्य सम्पूर्णम् ज्ञानम् प्राप्नोति, तर्हि अस्यां स्थितौ छात्रेण कृतम् ग्रहणम् 'पञ्चमम् ग्रहणम्' अस्ति-  इति उच्यते ।The student was able to comprehend the meaning of the book in 'Fifth reading' - इत्याशयः । एवं सति  वर्तमानसूत्रेण 'ग्रहणम्' (study / understanding) अस्य विशेषणरूपेण प्रयुज्यमानात्  पूरणप्रत्ययान्तशब्दात् 'स्वार्थे' कन्-प्रत्ययः भवति, तथा च पूरणप्रत्ययस्य विकल्पेन लुक् भवति । पञ्चमम् ग्रहणम् तत् पञ्चमकम् पञ्चकम् वा ग्रहणम् । 

लोपस्य पक्षे प्रक्रिया इयम् -

पञ्चमम्  ग्रहणम् तत् 

= पञ्चम + कन् [वर्तमानसूत्रेण कन्-प्रत्ययः]

=  पञ्चन्  + मट् + डट् + कन् ['पञ्चम' अस्य शब्दस्य निर्माणम् 'पञ्चन्' शब्दात् _तस्य पूरणे डट्_ [[5।2।48]] इत्यनेन डट्-प्रत्ययं कृत्वा तथा च तस्य _नान्तादसंख्यादेर्मट्_ [[5।2।49]] इत्यनेन मट्-आगमं कृत्वा भवति । अस्मात् शब्दात् अग्रे वर्तमानसूत्रेण 'कन्' प्रत्ययः भवति।]

→ पञ्चन्  + कन् [वर्तमानसूत्रेण डट्-प्रत्ययस्य वैकल्पिकः लोपः । 'मट्' इति आगमः अपि प्रत्ययस्यैव आगमः अस्ति, अतः प्रत्ययेन सह सोऽपि लुप्यते]

→ पञ्च + क [_नलोपः प्रातिपदिकान्तस्य_ [[8।2।7]] इति नकारलोपः]

→ पञ्चक

पञ्चमम्  ग्रहणम् तत् पञ्चकम् । 

कन्-प्रत्यये परे पूरणप्रत्ययस्य विकल्पेन लोपः भवति, अतः  पक्षे 'पञ्चम + कन् → पञ्चमक' इत्यपि सिद्ध्यति ।

        

एवमेव -

1. सप्तमं ग्रहणम् तत् सप्तमकम् सप्तकम् वा ग्रहणम् । Seventh reading इत्याशयः ।  

2. दशमं ग्रहणम् तत् दशमकम् दशकम् वा ग्रहणम् ।

3. तृतीयं ग्रहणम् तत् तृतीयकम् त्रिकम् वा ग्रहणम् । अत्र अत्र 'तीय' इति प्रत्ययः अस्ति, अतः लोपपक्षे तस्य लोपः भवति ।

4. द्वितीयं ग्रहणम् तत् द्वितीयकम् द्विकम् वा ग्रहणम् ।  अत्रापि 'तीय' इत्यस्य प्रत्ययस्य लोपः जायते ।

5. चतुर्थं ग्रहणम् तत् चतुर्थकम् चतुष्कम् वा ग्रहणम् । लोपपक्षे प्रक्रिया इयम् -

चतुर् + थुक् + डट् + कन्  [_तस्य पूरणे डट्_ [[5।2।48]] इत्यनेन डट्-प्रत्ययः, अस्मिन् प्रत्यये परे अङ्गस्य _षट्कतिकतिपयचतुरां थुक्_ [[5।2।51]] इति थुक्-आगमः । वर्तमानसूत्रेण च कन्-प्रत्ययः।  ]

→ चतुर् + कन् [वर्तमानसूत्रेण डट्-प्रत्ययस्य लोपः, तन्निमितकस्य थुक्-आगमस्य अपि लोपः । यद्यपि थुक्-आगमः अङ्गस्य आगमः अस्ति, तथापि सः 'डट्-प्रत्ययनिमित्तकः अस्ति', अतः डट्-प्रत्ययस्य लोपे प्राप्ते सोऽपि लुप्यते।]

→ चतुः  + क [_खरवसानयोर्विसर्जनीयः_ [[8।3।15]] इति विसर्गः]

→ चतुस् + क [_विसर्जनीयस्य सः_ [[8।3।34]] इति सकारादेशः]

→ चतुष् + क [_इदुदुपधस्य चाप्रत्ययस्य_ [[8।3।41]] इति सकारस्य षकारः]

→ चतुष्क 

6. षष्ठं ग्रहणम् तत् षष्ठकम् षट्कम् वा ग्रहणम् । लोपपक्षे प्रक्रिया इयम् -

षष् + थुक् + डट् + कन्  [_तस्य पूरणे डट्_ [[5।2।48]] इत्यनेन डट्-प्रत्ययः, अस्मिन् प्रत्यये परे अङ्गस्य _षट्कतिकतिपयचतुरां थुक्_ [[5।2।51]] इति थुक्-आगमः । वर्तमानसूत्रेण च कन्-प्रत्ययः।  ]

→ षष् + कन् [वर्तमानसूत्रेण डट्-प्रत्ययस्य लोपः, तन्निमितकस्य थुक्-आगमस्य अपि लोपः । यद्यपि थुक्-आगमः अङ्गस्य आगमः अस्ति, तथापि सः 'डट्-प्रत्ययनिमित्तकः अस्ति', अतः डट्-प्रत्ययस्य लोपे प्राप्ते सोऽपि लुप्यते।]

→ षड् + क [_झलां जशोऽन्ते_ [[8।2।9]] इति जश्त्वम्]

→ षट् + क [_खरि च_ [[8।4।55]] इति चर्त्वम् ]

→ षट्क  



विशेषः - अत्र सूत्रे उक्तः लुक् 'पूरणप्रत्ययस्य' लुक् अस्ति, न हि कन्-प्रत्ययस्य - इति स्मर्तव्यम् ।



इदानीमस्य सूत्रस्य विषये वार्त्तिककारस्य किम् मतम् - तत् पश्यामः । वार्त्तिककारः अत्र स्पष्टीकरणार्थम् इदम् वार्त्तिकम् ब्रूते -   <!तावतिथेन गृह्णातीति कन्वक्तव्यो नित्यं च लुक्!> । अस्य अर्थः अयम् - 'तावतिथेन गृह्णाति' अस्मिन् अर्थे पूरणप्रत्ययान्तशब्दात् ग्राहकस्य निर्देशं कर्तुम् कन्-प्रत्ययः भवति, तथा च पूरणप्रत्ययस्य नित्यम् लुक् भवति ।



उदाहणम् एकं पश्यामश्चेत् स्पष्टं स्यात् । यदि कश्चन छात्रः कञ्चन ग्रन्थम् पञ्चवारम् पठित्वा  तस्य ग्रन्थस्य सम्पूर्णम् ज्ञानम् प्राप्नोति, तर्हि एतादृशस्य छात्रस्य वर्णनम् 'पञ्चमेन रूपेण ग्रन्थस्य ग्रहणम् करोति (= ग्रन्थं गृह्णाति)' इति क्रियते । A student who understands a book by reading it five times is described by the sentence 'पञ्चमेन रूपेण गृह्णाति' । अत्र 'पञ्चम' इति पूरणप्रत्ययान्तशब्दः अस्ति ।   अस्यैव निर्देशः अस्मिन् वार्त्तिके  'तावतिथेन' इत्यनेन क्रियते । 'तावतिथेन गृह्णाति' इत्यस्य 'पञ्चमेन रूपेण गृह्णाति'  इति अत्र आशयः । अस्यां स्थितौ वर्तमानसूत्रेण 'पञ्चम' शब्दात् 'कन्' इति प्रत्ययः स्वार्थे विधीयते, तथा च 'पञ्चम' शब्दे  विद्यमानस्य पूरणप्रत्ययस्य नित्यम् लुक् भवति । पञ्चमेन रूपेण गृह्णाति सः पञ्चकः छात्रः । प्रक्रिया उपरि एव निर्दिष्टा अस्ति । 

एवमेव - 

1. सप्तमेन रूपेण गृह्णाति सः सप्तकः । One who understand after studying seven times इत्याशयः ।  

2. दशमेन रूपेण गृह्णाति सः दशकः ।

3. तृतीयेन रूपेण गृह्णाति सः त्रिकः ।

4. द्वितीयेन रूपेण गृह्णाति सः द्विकः । 

5. चतुर्थेन रूपेण गृह्णाति सः चतुष्कः



अनेन प्रकारेण अत्र रूपाणि सिद्ध्यन्ति । एतानि रूपाणि वार्त्तिककारेण भाष्यकारेण च निर्दिष्टानि सन्ति ।

              

अतः संक्षेपेण एतत् स्मर्तव्यम् -

<b>1. सूत्रस्य आशयः -</b>    

(अ) 'ग्रहणस्य' (= act of studying) निर्देशार्थम् पूरणप्रत्ययान्तशब्दात्  कन्-प्रत्ययः भवति ।

(आ) प्रक्रियायाम् पूरणप्रत्ययस्य विकल्पेन लुक् भवति ।

(इ) यथा - द्वितीयम् ग्रहणम् तदेव द्विकम् द्वितीयकम् वा ग्रहणम् ।

<b>2. वार्त्तिककारस्य / भाष्यकारस्य  आशयः -</b> 

(अ) 'ग्राहकस्य' (= The person who studies) निर्देेशार्थम् पूरणप्रत्ययान्तशब्दात् कन्-प्रत्ययः भवति । 

(आ) प्रक्रियायाम् पूरणप्रत्ययस्य नित्यम् लुक् भवति ।

(इ) यथा - द्वितीयेन रूपेण गृह्णाति सः द्विकः छात्रः ।

                                                                    

                  

   



          

                                                                                                               