---
index: 5.2.15
sutra: अनुग्वलंगामी

---
'अनुगु' इति किञ्चन अव्ययम् । 'गोः पश्चात्' इत्यस्मिन् अर्थे 'अनु' अव्ययेन सह अव्ययीभावसमासं कृत्वा 'अनुगु' शब्दः सिद्ध्यति । अस्मात् 'अनुगु' शब्दात् 'अलम् (= पर्याप्तम्) गच्छति' अस्मिन् अर्थे ख-प्रत्ययः भवति । 

यथा -



अनुगु अलङ्गामी (= पर्याप्तं गच्छति)

= अनुगु + ख

→ अनुगु + ईन [_आयनेयीनीयियः फढखच्छघां प्रत्ययादीनाम्_ [[7।1।2]] इति ख-प्रत्ययस्य ईन-आदेशः]

→ अनुगो + ईन [_ओर्गुणः_ [[6।4।146]] इति गुण-एकादेशः]

→ अनुगव् + इन [_एचोऽयवायावः_ [[6।1।78]] इति अव्-आदेशः]

→ अनुगवीन          



यः गोपालः धेनूनाम् रक्षणार्थम् तेभ्यः पश्चात् बहु दूरं यावत् गच्छति, धेनूभ्यः अवधानम् न त्यजति, तस्य निर्देशार्थम् 'अनुगवीन' शब्दस्य प्रयोगः क्रियते । A गोपाल who closely / appropriately follows the herd of cows wherever they go and does not leave the cows alone is referred as अनुगवीनः ।