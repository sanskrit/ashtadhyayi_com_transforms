---
index: 5.2.23
sutra: हैयंगवीनं संज्ञायाम्

---
अनेन सूत्रेण 'हैयङ्गवीन' इति शब्दः निपात्यते ।'घृत' (ghee) इत्यस्य इयम् संज्ञा अस्ति ।



अस्य शब्दस्य निपातनमनेन प्रकारेण भवति -

1. 'गो' इतस्मात् शब्दात् 'दोह' (yield / extract / milk / secretion) इत्यस्य शब्दस्य समासम् कृत्वा 'गोदोह' इति शब्दः सिद्ध्यति । गोः दोहः गोदोहः । दुग्धम् इत्यर्थः । 

2. यत् गोदोहमद्य न प्राप्तमपितु ह्यस्तन दिने प्राप्तम्, तस्य निर्देशः 'ह्योगोदोह' इत्यनेन भवति । ह्यः + गोदोहः = ह्योगोदोहः । The milk that was extracted yesterday from the cow - इत्याशयः ।

3. 'ह्योगोदोहस्य विकारः' अस्मिन् अर्थे _तस्य विकारः_ [[4।3।134]] इत्यनेन प्राप्तमण्-प्रत्ययं बाधित्वा वर्तमानसूत्रेण 'खञ्' प्रत्ययः भवति । 

4. 'ह्योगोदोह + ख' इति स्थिते 'ह्योगोदोह' इत्यस्य निपातनेन 'हियङ्गु' इति आदेशः भवति ।

5. 'हियङ्गु + ख' इति स्थिते अग्रे इयम् प्रक्रिया जायते -

हियङ्गु + ख

→ हियङ्गु  + ईन [_आयनेयीनीयियः फढखच्छघां प्रत्ययादीनाम्_ [[7।1।2]]]      

→ हैयङ्गु + ईन [_तद्धितेष्वचामादेः_ [[7।2।117]]]

→ हैयङ्गो + ईन [_ओर्गुणः_ [[6।4।146]]]

→ हैयङ्गवीन [_एचोऽयवायावः_ [[6।1।78]]]



ह्योगोदोहस्य विकारः हैयङ्गवीनम् घृतम् ।The ghee that has been created from milk obtained yesterday is called  हैयङ्गवीन । 



विशेषः -

1.  'हैयङ्गवीन' इति शब्दः संज्ञारूपेण प्रयुज्यते । घृतस्य भिन्नाः भेेदाः / प्रकाराः सन्ति, तेषु 'हैयङ्गवीनम्' इति कश्चन भेदः । 

2. यद्यपि दधि, तक्रमादीनाम् निर्माणमपि ह्योगोदोहेन भवितुमर्हति, तथापि 'संज्ञायाम्' इति निर्देशात् केवलम् घृतस्यैव इयम् संज्ञा क्रियते, न हि दधितक्रादीनाम् । 