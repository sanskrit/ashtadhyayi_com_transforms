---
index: 5.2.124
sutra: वाचो ग्मिनिः

---
'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः _तदस्यास्त्यस्मिन्निति मतुँप्_ [[5.2.94]] इत्यनेन औत्सर्गिकरूपेण मतुँप्-प्रत्ययः भवति । अस्य अपवादस्वरूपेण 'वाच्' शब्दात् वर्तमानसूत्रेण 'ग्मिनि' प्रत्ययः भवति । प्रशस्ता वाक् अस्य अस्ति सः वाग्ग्मी  । One who can speak fluently  इत्याशयः । प्रक्रिया इयम् -

वाच् + ग्मिनि

→ वाच् + ग्मिन् [इकारः उच्चारणार्थः, तस्य लोपः । अङ्गस्य _स्वादिष्वसर्वमानस्थाने_ [[1.4.17]] इति पदसंज्ञा]       

→ वाक् + ग्मिन् [_चोः कुः_ [[8.2.30]] इति कुत्वे ककारः]

→ वाग् + ग्मिन्  [_झलां जशोऽन्ते_ [[8.2.39]] इति पदान्तककारस्य गकारः]                   

→ वाग्ग्मिन् 

अत्र तद्धितान्ते शब्दे द्वयोः गकारयोः श्रवणम् भवतीति ज्ञातव्यम् ।

            

स्मर्तव्यम् -

1. 'ग्मिनि' इत्यत्र आदिस्थः गकारः इत्संज्ञकः नास्ति, यतः तद्धितप्रत्ययेषु आदिस्थस्य कवर्गीयवर्णस्य इत्संज्ञा न भवति । 

2.  'ग्मिनि' इत्यत्र नकारोत्तरः इकारः 'नकारस्य इत्संज्ञा मा भूत्' इति निर्देशयितुम् स्थापितः अस्ति । प्रक्रियायां तस्य लोपः भवति ।

