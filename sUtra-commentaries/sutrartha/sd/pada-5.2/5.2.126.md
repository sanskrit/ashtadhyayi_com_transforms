---
index: 5.2.126
sutra: स्वामिन्नैश्वर्ये

---
अनेन सूत्रेण 'स्वामिन्' इति शब्दः निपात्यते ।  'ऐश्वर्य' (= ईश्वरत्वम् / प्रभुत्वम् / ownership) अस्मिन् अर्थे प्रयुज्यमानः यः 'स्व' शब्द', तस्मात् निपातनेन 'आमिन्' प्रत्ययं कृत्वा अस्य शब्दस्य निर्माणम् भवति ।

स्वम् (= ऐश्वर्यम्) अस्य अस्तिः सः

= स्व + आमिन्

→ स्व् + आमिन् [_यस्येति च_ [[6.4.148]] इति अकारलोपः]

→ स्वामिन्

यस्य प्रभुत्वम् / ownership अस्ति, तस्य निर्देशः 'स्वामी' इत्यनेन क्रियते । यथा - धनस्य स्वामी, भूमेः स्वामी - आदयः ।

विशेषः - 'स्व' शब्दस्य 'ज्ञाति' (kinsmen / relatives) तथा धनम् - एतौ अन्यौ अर्थौ अपि स्तः । एतयोः अर्थयोः तु अस्मात् शब्दात् मतुँप्-प्रत्ययः एव भवति । यथा - स्वमस्य अस्ति सः स्ववान् ।

