---
index: 5.2.3
sutra: यवयवकषष्टिकाद्यत्

---
_धान्यानां भवने क्षेत्रे खञ्_ [[5.2.1]] इत्यनेन सूत्रेण धान्यवाचिभ्यः प्रातिपदिकेभ्यः तेषामुत्पत्तेः क्षेत्रस्य निर्देशार्थम् औत्सर्गिकरूपेण खञ्-प्रत्ययः उक्तः अस्ति । अस्य अपवादरूपेण 'यव' (barley), 'यवक' (barley), तथा 'षष्टिक' एतेभ्यः शब्देभ्यः यत्-प्रत्ययः भवति ।



1. यवानाम् भवनम् क्षेत्रम् यव्यम् ।

2. यवकानाम् भवनम् क्षेत्रम् यवक्यम् । 

3. षष्टिकानाम् भवनम्  क्षेत्रम् षष्टिक्यम् ।    



ज्ञातव्यम् - 'षष्टिक' इति कस्यचन धान्यविशेषस्य संज्ञा अस्ति । अस्य शब्दस्य निपातनम् _षष्टिकाः षष्टिरात्रेण पच्यन्ते_ [[5.1.90]] इत्यनेन क्रियते । 