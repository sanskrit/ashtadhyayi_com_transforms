---
index: 5.2.9
sutra: अनुपदसर्वान्नायानयं बद्धाभक्षयतिनेयेषु

---
अस्मिन् सूत्रे त्रीणि प्रातिपदिकानि, त्रयश्च अर्थाः उच्यन्ते । प्रत्येकस्मात् प्रातिपदिकात् यथासङ्ख्ये निर्दिष्टे अर्थे अनेन सूत्रेण ख-प्रत्ययः भवति । क्रमेण पश्यामः -

1. अनुपदम् बद्धा -

[अ] 'अनुपदम्' इत्युक्ते 'पदस्य आयामम् यावत् यस्य प्रमाणं विद्यते तत्' । The one whose dimensions / measurement is same as that of a foot. ।

[आ] 'बद्धा' इति 'बध्' धातो' तृन्-प्रत्ययान्तरूपम् । बद्ध्नाति / बन्धनं करोति सः बद्धा ।

अतः 'अनुपदम् बद्धा' इत्युक्ते तत् बन्धनम् यस्य प्रमाणम् पादम् यावत् विद्यते । एतादृशस्य बन्धनस्य निर्देशार्थम् 'अनुपद' शब्दात् ख-प्रत्ययः भवति । अनुपदम् बद्धा तत् अनुपदीनम् पादत्राणम्, अनुपदीना उपानद् (footwear) वा ।

2. सर्वान्नम् भक्षयति - सर्वमन्नम् / सर्वप्रकारस्य अन्नम् यः भक्षयति, तस्य निर्देशार्थम् 'सर्वान्न' शब्दात् ख-प्रत्ययः भवति ।  सर्वान्नम् भक्षयति सः सर्वान्नीनः भिक्षुः ।

3. अयानयम् नेयः - द्यूतक्रीडायाम् पटे विद्यमानस्य कस्यचन विशिष्टस्थानस्य नाम 'अयानय'इति वर्तते, यत्र क्रीडकेन स्वस्य शाराः नेयाः - इति नियमः विद्यते । In the game of gambling (द्यूत), a certain place on the gambling-board is termed as 'अयानय' and an important 'goal' in the game is that the players should try to take their pieces to this location in order to make them safe from the attack of the opponent. एतादृशानाम् शारानाम् (game-pieces) निर्देशार्थम् 'अयानय' शब्दात् वर्तमानसूत्रेण ख-प्रत्ययः भवति । अयानयम् नेयाः ते अयानयीनाः शाराः ।

विशेषः - 'अय' तथा 'अनय' एतयोः मेलनेन 'अयानय' शब्दः सिद्ध्यति । दक्षिणमार्गक्रमणम् (going in the right direction) 'अय' नाम्ना ज्ञायते, वाममार्गगमनम् (going in the left direction) 'अनय' नाम्ना ज्ञायते । द्यूतक्रीडायाम् एकस्य पक्षस्य शाराः 'दक्षिण'दिशि तथा अपरस्य पक्षस्य शाराः 'वाम'दिशि गच्छन्ति, परन्तु सर्वेऽपि शाराः यस्मिन् स्थाने नेतुम् योग्याः, तत् स्थानम् 'अयानय' नाम्ना ज्ञायन्ते । The place that can be reached (or the place that is worth reaching) by the pieces that are traversing in the right direction as well the pieces that are traversing in the left direction -  इत्यर्थः ।

स्मर्तव्यम् - अस्मिन् सूत्रे 'बद्धाभक्षयतिनेयेषु' इति पदम् कथं जायत् अस्मिन् विषये द्वौ पक्षौ वर्तेते -

अ)  'बद्धा च भक्षयति च नेयम् च तत् बद्धाभक्षयतिनेयम्, तेषु' - एतादृशम् द्वन्द्वसमासेन 'बद्धाभक्षयतिनेयेषु' इति पदम् निर्मितमस्ति । अयम् वस्तुतः आर्षप्रयोगः अस्ति, यतः 'बद्धा' तथा 'भक्षयति' एतौ द्वौ अपि तिङन्तपदौ स्तः, ययोः द्वन्द्वसमासः नैव भवितुमर्हति ।

ॠ) 'बद्धाभक्षयतिनेयेषु' अत्र 'बद्धा', 'भक्षयति', तथा 'नेय' एतानि त्रीणि भिन्नानि पदानि गृह्यन्ते । अत्रापि 'नेयेषु' इति बहुवचनमप्रस्तुतम्, अतः आर्षप्रयोगः एव मन्यते । 