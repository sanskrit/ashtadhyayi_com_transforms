---
index: 5.2.112
sutra: रजःकृष्यासुतिपरिषदो वलच्

---
'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः _तदस्यास्त्यस्मिन्निति मतुँप्_ [[5.2.94]] इत्यनेन मतुँप्-प्रत्ययः भवति । अस्य अपवादरूपेण चतुर्भ्यः शब्देभ्यः अनेन सूत्रेण वलच्-प्रत्ययः भवति । क्रमेण पश्यामः -



1. रजः (impurity) अस्य अस्मिन् वा अस्ति  = रजस् + वलच् → रजस्वल । स्त्रीत्वे _अजाद्यतष्टाप्_ [[4.1.4]] इति टाप् - रजस्वला । यथा - रजस्वला स्त्री ।    

2. कृषि (agriculture / cultivation) अस्य अस्मिन् वा अस्ति = कृषि  + वलच् → कृषीवल । यथा - कृषीवलः वैश्यः ।  अत्र _वले_ [[6.3.118]] इति अङ्गस्य दीर्घादेशः भवति ।

3. आसुति (brew / distillation) अस्य अस्मिन् वा अस्ति = आसुति + वलच् → आसुतीवल । यथा - आसुतीवलः शङ्कुः ।   अत्रापि _वले_ [[6.3.118]] इति अङ्गस्य दीर्घादेशः भवति ।

4. परिषद् (council / conference) अस्य अस्मिन् वा अस्ति = परिषद् + वलच् → परिषद्वल । यथा - परिषद्वलः राजा । 



अत्र एकम् वार्त्तिकं ज्ञेयम् - <!वलच्प्रकरणे 'अन्येभ्योऽपि दृश्यते' इति वक्तव्यम्!> । इत्युक्ते, 'अस्य अस्ति' तथा 'अस्मिन् अस्ति' एतयोः अर्थयोः अनेभ्यः केभ्यश्चन शब्देभ्यः अपि 'वलच्' प्रत्ययः भवति । यथा - 

अ) भ्राता अस्य अस्ति सः भ्रातृवलः ।

आ) उत्साहः अस्य अस्मिन् वा अस्ति सः उत्साहवलः ।

(इ) पिता अस्य अस्ति सः पितृवलः ।

एतेषु उदाहरणेषु  _वले_ [[6.3.118]] इति अङ्गस्य दीर्घादेशः न भवति, यतः तत्र 'संज्ञायाम्' इति अनुवृत्तिः स्वीक्रियते (इत्युक्ते, विशिष्टेभ्यः शब्देभ्यः एव _वले_ [[6.3.118]] इत्यनेन अङ्गस्य दीर्घादेशः भवति, सर्वेभ्यः न) ।

       

विशेषः - अनेन सूत्रेण जायमानानाम् शब्दानाम् विशिष्टेषु अर्थेषु एव प्रयोगः भवति । यथा - 'रजस्वल' शब्दस्य स्त्रियाः विषये एव प्रयोगः क्रियते ।                     

    



