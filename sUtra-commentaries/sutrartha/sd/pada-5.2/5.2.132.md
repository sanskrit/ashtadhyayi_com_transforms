---
index: 5.2.132
sutra: धर्मशीलवर्णान्ताच्च

---
'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः _तदस्यास्त्यस्मिन्निति मतुँप्_ [[5|2|94]] इत्यनेन औत्सर्गिकरूपेण मतुँप्-प्रत्ययः भवति । परन्तु यस्मिन् शब्दे 'धर्म', 'शील' तथा 'वर्ण' (cast) एतेषु कश्चनशब्दः अन्ते विद्यते, तस्मात् शब्दात् मतुँप्-प्रत्ययं बाधित्वा वर्तमानसूत्रेण  'इनि' प्रत्ययः  विधीयते ।



यथा -

1. ब्राह्मणधर्मः अस्य अस्ति सः ब्राह्मणधर्मी ।

2. क्षत्रियशीलमस्य अस्ति सः क्षत्रियशीली ।

3. वैश्यवर्णः अस्य अस्ति सः वैश्यवर्णी ।



ज्ञातव्यम् - एतेभ्यः सर्वेभ्यः शब्देभ्यः 'अस्य अस्ति' अस्मिन् अर्थे _अत इनिठनौ_ [[5।2।115]] इत्यनेन मतुँप्, इनि, तथा ठन् प्रत्ययेषु प्राप्तेषु वर्तमानसूत्रेण पुनः 'इनि' प्रत्ययः विधीयते, येन 'मतुँप्' तथा 'ठन्' प्रत्यययोः निषेधः भवति ।



                                                              







