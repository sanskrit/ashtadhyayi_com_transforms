---
index: 5.2.65
sutra: धनहिरण्यात् कामे

---
सप्तमीसमर्थात् 'धन' शब्दात् तथा 'हिरण्य' (= सुवर्णम्)  शब्दात् 'इच्छा / अभिलाषा' इत्यस्य निर्देशम् कर्तुम् 'कन्' प्रत्यय भवति । यथा -



1. धने कामः धनकः । धनप्राप्तौ धनसङ्ग्रहे वा वर्त्तमाना इच्छा 'धनक' नाम्ना ज्ञायते । यथा - देवदत्तस्य धनकः (= देवदत्तस्य धनप्राप्तेः इच्छा) ।            

2. हिरण्ये कामः हिरण्यकः । हिरण्यप्राप्तौ विद्यमाना इच्छा 'हिरण्यक' नाम्ना ज्ञायते । यथा - देवदत्तस्य हिरण्यकः (= देवदत्तरस्य सुवर्णप्राप्तेः इच्छा) ।



स्मर्तव्यम् - अनेन सूत्रेण जायमानौ 'धनक / हिरण्यक' शब्दौ 'इच्छा' अस्मिन् अर्थे प्रयुज्यते, न हि 'यस्य इच्छा अस्ति' तस्य विषये । अतएव उदाहरणेषु 'देवदत्तस्य धनकः' (= देवदत्तस्य इच्छा) इति उच्यते, न हि 'देवदत्तः धनकः' इति ।

