---
index: 5.2.108
sutra: द्युद्रुभ्यां मः

---
_तदस्यास्त्यस्मिन्निति मतुँप्_ [[5.2.94]] इत्यनेन 'अस्य अस्ति' तथा 'अस्मिन् अस्ति' एतयोः अर्थयोः सर्वेभ्यः प्रातिपदिकेभ्यः औत्सर्गिकरूपेण 'मतुँप्' प्रत्ययः विधीयते । अस्य अपवादरूपेण प्रथमासमर्थात् 'दिव्' (= स्वर्ग ) तथा 'द्रु' (= शाखा / branch) एताभ्याम् शब्दाभ्याम् म-प्रत्ययः भवति । क्रमेण पश्यामः -

1. द्युः अस्मिन् अस्ति सः ('द्युः' इति दिव्-शब्दस्य प्रथमैकवचनम् । अतः अत्र प्रातिपदिकम् 'दिव्' इति अस्ति ।]

= दिव् + म

→ द्यु + म [_दिव उत्_ [[6.1.131]] इति पदसंज्ञकस्य दिव्-शब्दस्य उकारादेशः । ]

→ द्युम

द्युः अस्मिन् अस्ति सः द्युमः । आकाशः इत्यर्थः ।

विशेषः - अस्मिन् सूत्रे 'द्यु' इति निर्देशः 'दिव्' इत्यस्य प्रथमैकवचनस्य निर्देशः अस्तीति व्याख्यानात् स्पष्टीभवति ।

2. द्रुवः (शाखाः) अस्मिन् सन्ति सः = द्रु + म → द्रुमः । वृक्षः इत्यर्थः ।

