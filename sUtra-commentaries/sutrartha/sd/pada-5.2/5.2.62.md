---
index: 5.2.62
sutra: गोषदादिभ्यो वुन्

---
_तदस्यास्त्यस्मिन्निति मतुँप्_ [[5.2.94]] अनेन सूत्रेण 'अस्य अस्ति' तथा 'अस्मिन् अस्ति' एतयोः अर्थयोः औत्सर्गिकरूपेण 'मतुँप्' इति प्रत्ययः विधीयते । अतः एतौ अर्थौ 'मतुबर्थौ' इति नाम्ना ज्ञायेते । एतयोः एव निर्देशः अस्मिन् सूत्रे 'मतौ' इत्यनेन कृतः अस्ति । एताभ्यामर्थाभ्याम् निर्मितः शब्दः यदि अध्यायस्य उत अनुवाकस्य (two types of sections found in vedas) निर्देशं करोति, तर्हि _अध्यायानुवाकयोर्लुक्_ [[5.2.60]] इत्यनेन तस्मात् छ-प्रत्ययः भवति, तस्य च वैकल्पिकः लुक् अपि जायते । परन्तु यदि प्रक्रियायाम् विहितम् प्रातिपदकम् 'गोषदादि'गणे विद्यते, तर्हि तस्मात् छ-प्रत्ययस्य अपवादस्वरूपेण वर्तमानसूत्रेण वुन् -प्रत्ययः भवति ।



गोषदादिगणः अयम् - गोषद,  इषेत्वा, मातरिश्वन्, देवस्यत्वा, देवीरापः, कृष्णोस्याख्यरेष्टः, दैवींधियम्, रक्षोहण, अञ्जन, प्रभूत, प्रतूर्त, कृशानु ।



उदाहरणानि -

1. 'गोषद'शब्दः अस्ति अस्मिन् अध्याये अनुवाके वा सः गोषदकः अध्यायः अनुवाकः वा । 

प्रक्रिया इयम् -

गोषद + वुन्  

→ गोषद + अक [_युवोरनाकौ_ [[7.2.1]] इति 'अक'-आदेशः]

→ गोषद्  + अक [_यस्येति च_ [[6.4.148]] इति अकारलोपः]

→ गोषदक 



2. 'इषेत्वा'शब्दः अस्ति अस्मिन् अध्याये अनुवाके वा, सः इषेत्वकः  अध्यायः अनुवाकः वा ।

3. 'देवस्यत्वा' शब्दः अस्ति अस्मिन् अध्याये अनुवाके वा सः देवस्यत्वकः   अध्यायः अनुवाकः वा ।

4. 'कृशानु'शब्दः अस्ति अस्मिन् अध्याये अनुवाके वा सः कृशानवकः अध्यायः अनुवाकः वा । अत्र _ओर्गुणः_ [[6.4.146]] इत्यनेन उकारस्य गुणादेशः ओकारः, ततश्च _एचोऽयवायावः_ [[6.1.78]] इति अवादेशं कृत्वा रूपं सिद्ध्यति । 

        

        

विशेषः -  अत्र विग्रहवाक्येषु 'शब्दस्वरूप'स्य ग्रहणम् भवति, न हि अर्थस्वरूपस्य  । When we say  'गोषदः  शब्दः अस्ति अस्मिन् अध्याये, we mean that the <i>word</i> गोषद is present in that  अध्याय , and not the <i>entity</i> represented by that word. 



स्मर्तव्यम् -

1. अनेन सूत्रेण मत्वर्थयोः 'वुन्' प्रत्ययः दीयते । अतः मत्वर्थस्य विषये _तदस्यास्त्यस्मिन्निति मतुँप्_ [[5.2.94]]   इत्यत्र उक्ताः सर्वे बिन्दवः अस्य सूत्रस्य विषये अपि स्मर्तव्याः ।                         



2. सूत्रपाठे _तदस्यास्त्यस्मिन्निति मतुँप्_ [[5.2.94]]  इत्यतः _अहंशुभमोर्युस्_ [[5.2.140]] इति यावत्सु सूत्रेषु 'मत्वर्थयोः' प्रत्ययविधानम् कृतमस्ति । अतः वस्तुतः वर्तमानसूत्रमपि तस्मिन्नेव प्रकरणे भवितुम अर्हति । परन्तु पाणिनिना तत् सूत्रमत्र स्थापितमस्ति । अस्य किमपि कारणम् व्याख्यानेषु न दीयते । 