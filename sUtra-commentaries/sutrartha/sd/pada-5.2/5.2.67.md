---
index: 5.2.67
sutra: उदराट्ठगाद्यूने

---
प्रारम्भे अस्मिन् सूत्रे प्रयुक्तानाम् शब्दानामर्थम् पश्यामः -



1. उदर - अयम् शरीरस्य अवयवः । जठरः (stomach) इत्यर्थः ।

2. प्रसित - 'तत्परः / उत्सुकः' (= interested) इति अर्थः । 'उदरे प्रसितः' इत्युक्ते 'उदरभरणे' (भोजने) उत्सुकः । The one who is interested in consuming food.

3. 'आद्युनः' - 'अविजिगीषु' (= विजस्य इच्छा नास्ति यस्य सः)  इति अस्य शब्दस्य अर्थः । 



अतः अस्य सूत्रस्य अर्थः अयम् - यः कोऽपि नित्यमुदरभरणे उत्सुकः अस्ति, तथा 'उदरम् जेतुम् इच्छुकः' नास्ति (इत्युक्ते यस्य उदरभरणम् कदापि न भवति - इति आशयः) तस्य निर्देशार्थम् 'उदर'शब्दात् 'ठक्' प्रत्ययः भवति । 



उदरे  प्रसितः आद्युनः

= उदर + ठक्

→ उदर + इक [_ठस्येकः_ [[7.3.50]] इति इक-आदेशः]

→ औदर  + इक [_किति च_ [[7.2.118]] इति आदिवृद्धिः]

→ औदर् + इक [_यस्येति च_ [[6.4.148]] इति अकारलोपः]

→ औदरिक



यः मनुष्यः नित्यम् बुभुक्षितः अस्ति / उदरभरणे उत्सुकः अस्ति, तथा च उदरं जेतुम् न इच्छति (Not interested in controlling his stomach  / Not interested in suppressing his hunger) सः 'औदरिकः' नाम्ना ज्ञायते ।



ज्ञातव्यम् -



1. ठक्-प्रत्ययान्तशब्दाः _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इत्यनेन स्त्रीत्वे विवक्षिते ङीप्-प्रत्ययं स्वीकुर्वन्ति । उदरे प्रसिता आद्यूना औदरिकी ।                    



2. अनेन सूत्रेण निर्दिष्टः 'औदरिक' शब्दः 'आद्युन' (= जेतुमनिच्छुकः) इत्यस्य विशेषणरूपेण एव प्रयुज्यते । यदि 'आद्युन' इति सन्दर्भः नास्ति, केवलम् 'उदरभरणे उत्सुकः' इत्यवे निर्देशः कर्तव्यः, तर्हि वर्तमानसूत्रस्य प्रयोगः न भवति । अस्यां स्थितौ _स्वाङ्गेभ्यः प्रसिते_ [[5.2.66]] इत्यनेन कन्-प्रत्ययं कृत्वा 'उदरक' इत्येव रूपं सिद्ध्यति ।                                                 

             