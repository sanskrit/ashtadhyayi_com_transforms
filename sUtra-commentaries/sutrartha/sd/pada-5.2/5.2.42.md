---
index: 5.2.42
sutra: संख्याया अवयवे तयप्

---
'अवयव' इत्युक्ते 'विभागः / parts'. कस्यचन पदार्थस्य निर्देशः तस्य विभागानाम् सङ्ख्यायाः साहाय्येन कर्तुमस्य सूत्रस्य प्रयोगः क्रियते । This sutra is used when an entity is to be expressed using the number of its parts.



यथा - 'पञ्च अवयवाः अस्य' इत्यस्मिन् अर्थे 'पञ्चन्' शब्दात् 'तयप्' प्रत्ययः भवति । 

पञ्चन् + तयप्

→ पञ्च + तय [_नलोपः प्रातिपदिकान्तस्य_ [[8।2।7]] इति नकारलोपः]

→ पञ्चतय ।

विशेषः - 'तयप्' प्रत्ययान्तशब्दाः शब्दः त्रिषु लिङ्गेषु प्रयुज्यते । पुंलिङ्गे एतेषाम् रूपाणि 'बाल'शब्दवत् भवन्ति । नपुंसकलिङ्गे अस्य रूपाणि 'फल'शब्दवत् भवन्ति । स्त्रीत्वे विवक्षिते _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4।1।15]] इत्यनेन ङीप्-प्रत्ययं कृत्वा स्त्रीलिङ्गवाची प्रातिपदिकम् सिद्ध्यति, यस्य रूपाणि नदी'शब्दवत् भवन्ति । यथा - पञ्चतयी, पञ्चतय्यौ,  पञ्चतय्यः ।                                             

      

तथैव -

1) द्वौ अवयवाः अस्य तत् द्वितयम् । 

2) त्रयः अवयवाः अस्य तत् त्रितयम् । 

3) चत्वारः अवयवाः अस्य सः चतुष्टयः । प्रक्रिया इयम् -    

चतुर् + तयप्

→ चतुः + तय [_खरवसानयोर्विसर्जनीयः_ [[8।3।15]] इति रेफस्य विसर्गः]

→ चतुस्  + तय [_विसर्जनीयस्य सः_ [[8।3।34]] इति विसर्गस्य सकारादेशः]

→ चतुष् + तय [ _ह्रस्वात् तादौ तद्धिते_ [[8।3।101]] इति षत्वम् ]   

→ चतुष् + टय [_ष्टुना ष्टुः_ [[8।4।41]] इति तकारस्य टकारादेशः]

→ चतुष्टय ।

4) षट् अवयवाः अस्य सः षट्तयः  । अत्र 'षष्' इति प्रातिपदिकमस्ति । प्रक्रिया इयम् -

षष् + तयप् 

→ षड् + तय [_झलां जशोऽन्ते_ [[8।2।39]] इति जश्त्वम्]

→ षड् + तय [_ष्टुना ष्टुः_ [[8।4।41]] इत्यनेन ष्टुत्वे प्राप्ते _न पदान्ताट्टोरनाम्_ [[8।2।42]] इति निषेधः ; अतः तकारस्य टकारः न भवति ]

→ षट् + तय [_खरि च_ [[8।4।55]] इति चर्त्वे डकारस्य टकारः]

→ षट्तय ।

5) दश अवयवाः अस्य तत् दशतयम् । 

6) विंशतिः अवयवाः यस्याः सा विंशतीतयी । 

7) शतमवयवाः अस्य सः शततयः । 



स्मर्तव्यम् -  _प्रथमचरमतयाल्पार्धकतिपयनेमाश्च_ [[1।1।33]] इत्यनेन  'तयप्' प्रत्ययान्तशब्दाः पुंलिङ्गे जस्-प्रत्यये परे विकल्पेन सर्वनामसंज्ञां प्राप्नुवन्ति । सर्वनामसंज्ञायां सत्याम् इयम् प्रक्रिया विधीयते -

पञ्चतय + जस् [प्रथमाबहुवचनस्य  जस्-प्रत्ययः]

→ पञ्चतय + शी [_जसः शी_ [[7।1।17]] इत्यनेन  अदन्तात्  सर्वनामसंज्ञकात् परस्य 'जस्' प्रत्ययस्य 'शी' इति आदेशः भवति । अनेकाल्त्वात्  _अनेकाल्शित्सर्वस्य_ [[1।1।55]] इति सर्वादेशः ।]

→ पञ्चतय + ई [इत्संज्ञालोपः]

→ पञ्चतये [_आद्गुणः_ [[6।1।87]] इति गुण-एकादेशः]



यथा - पञ्चतये प्रश्नाः (Questions which have five parts each इत्यर्थः) । पक्षे 'पञ्चतयाः प्रश्नाः' इत्यपि साधु ।      

