---
index: 5.2.83
sutra: कुल्माषादञ्

---
'तत् अन्नम् बाहुल्येन विद्यते' इत्यस्मिन् अर्थे प्रथमासमर्थात् अन्नवाचिशब्दात् संज्ञायाः निर्देशार्थम् _तदस्मिन्नन्नं प्राये संज्ञायाम्_ [[5.2.82]] अनेन सूत्रेण औत्सर्गिकरूपेण कन्-प्रत्यये विहिते 'कुल्माष'(a certain type of grain)  शब्दात् अस्य अपवादरूपेण 'अञ्' प्रत्ययः भवति । कुल्माषाः प्रायेण अन्नमस्याम् पौर्णमास्याम्, सा कौल्माषी पौर्णमासी । प्रक्रिया इयम् -

कुल्माष + अञ्

→ कौल्माष + अ [_तद्धितेष्वचामादेः_ [[7.2.117]] इति आदिवृद्धिः]

→ कौल्माष् + अ [_यस्येति च_ [[6.4.148]] इति अकारलोपः]

→ कौल्माष

→ कौल्माष + ङीप् [स्त्रीत्वे विवक्षिते _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इति ङीप्]

→ कौल्माष् + ई  [_यस्येति च_ [[6.4.148]] इति अकारलोपः]

→ कौल्माषी

                