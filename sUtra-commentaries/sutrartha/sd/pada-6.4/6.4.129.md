---
index: 6.4.129
sutra: भस्य

---
'भ' इति व्याकरणविशिष्टा संज्ञा अस्ति । _यचि भम्_ [[1।4।18]], _तसौ मत्वर्थे_ [[1।4।19]] तथा _अयस्मयादीनि च्छन्दसि_ [[1।4।20]] एतैः सूत्रैः  अङ्गस्य भसंज्ञा विधीयते । एतादृशस्य भसंज्ञकस्य अङ्गस्य कार्यमस्मिन् अधिकारे उक्तमस्ति । अस्य अधिकारस्य व्याप्तिः षष्ठाध्यायस्य समाप्तिपर्यन्तमस्ति । इत्युक्ते, षष्ठाध्यायस्य अन्तिमसूत्रं यावत् उक्तानि कार्याणि 'भ'संज्ञकस्य अङ्गस्य विषये एव विधीयन्ते । 