---
index: 6.4.72
sutra: आडजादीनाम्

---
लुङ्लकारस्य , लङ्लकारस्य, लृङ्लकारस्य प्रत्यये परे अङ्गस्य _लुङ्लङ्लृङ्क्ष्वडुदात्तः_ [[6।4।71]] इत्यनेन अट्-आगमे प्राप्ते अपवादत्वेन वर्तमानसूत्रेण आट्-आगमः भवति । आट्-आगमे कृते च तस्य आट्-आगमस्य तथा अङ्गस्य आदिस्वरस्य  _आटश्च_ इत्यनेन पूर्वपरयोः एकः वृद्धि-एकादेशः भवति ।  यथा -



1. ईक्ष् + लङ् [_अनद्यतने लङ्_ [[3|2|111]] इति लङ्]

→ आट् + ईक्ष् + लङ् [_आडजादीनाम्_ [[6|4|72]] इति आट्-आगमः]

→ आ + ईक्ष् + त [_तिप्तस्.._ [[3|4|78]] इति आत्मनेपदस्य प्रथमपुरुषैकवचनस्य प्रत्ययः 'त']

→ आ + ईक्ष् + शप् + त [_कर्तरि शप्_ [[3।1।68]] इति शप्]

→ आ + ईक्ष् + अ + त् [इतश्च 3|4|100 इति इकारलोपः]

→ ऐक्षत् [_आटश्च_ [[6।1।90]] इति वृद्धि-एकादेशः]        



2. ईक्ष् + लुङ् [_लुङ्_ [[3|2|110]] इति लुङ्]

→ पठ् + च्लि + ल् [_च्लि लुङि_ [[3|1|43]] इति लुङ्लकारस्य प्रत्यये परे लकारविकरणम् 'च्लि'] 

→ पठ् + सिच् + ल् [_च्लेः सिच्_ [[3|1|44]] इति च्ले-इत्यस्य सिच्-आदेशः ।]

→ आट्  ईक्ष्+ स् + ल् _आडजादीनाम्_ [[6|4|72]] इति आट्-आगमः]

→ आ ईक्ष् + स् + त [_तिप्तस्.._ [[3|4|78]] इति आत्मनेपदस्य प्रथमपुरुषैकवचनस्य प्रत्ययः 'त']

→ आ ईक्ष् + इट् स् + त [_आर्द्धधातकस्य इड्वलादेः_ [[7|2|35]] इति इडागमः]

→ ऐक्ष् + इ स् + त  [_आटश्च_ [[6।1।90]] इति वृद्धि-एकादेशः]    

→ एक्षिष् + त [_आदेशप्रत्यययोः_ [[8।3।59]] इति प्रत्ययावयवस्य सकारस्य षत्वम्]

→ ऐक्षिष्ट [_ष्टुना ष्टुः_ [[8।4।41]] इति ष्टुत्वम्]



3. ईक्ष् + लृङ् [_लिङ्निमित्ते लृङ् क्रियातिपत्तौ_ [[3|3|139]] इति लृङ्]

→ आट्  + ईक्ष् + लङ् [_आडजादीनाम्_ [[6|4|72]] इति आट्-आगमः]

→ आ + ईक्ष् + स्य + लङ् [ _स्यतासी लृलुटोः_ [[3|1|33]] इति विकरणम् 'स्य'] 

→ आ + ईक्ष् + स्य + त [_तिप्तस्.._ [[3|4|78]] इति आत्मनेपदस्य प्रथमपुरुषैकवचनस्य प्रत्ययः 'त']

→ आ+ ईक्ष् + इट् स्य + त [_आर्द्धधातुकस्य इड्वलादेः_ [[7|2|35]] इति इडागमः]

→ ऐक्ष् + इ स्य + त [_आटश्च_ [[6।1।90]] इति वृद्धि-एकादेशः]        

→ ऐक्षिष्यत [_आदेशप्रत्यययोः_ [[8।3।59]] इति प्रत्ययावयवस्य सकारस्य षत्वम्]





विशेषः - यदि धातोः आदिवर्णः व्यञ्जनमस्ति, परन्तु प्रक्रियायाम्  तस्य स्थाने स्वरादेशः भवति, तर्हि _लुङ्लङ्लृङ्क्ष्वडुदात्तः_ [[6।4।71]] इत्यनेन अडागमः न भवति, अपितु अपवादत्वेन _आडजादीनाम्_ [[6।4।72]] अनेन सूत्रेण आडागमः भवति ।  यथा, 'वेञ्' धातोः कर्मणि-प्रयोगे लङ्-लकारस्य प्रथमपुरुषैकवचनस्य प्रक्रिया इयम् -

वे + लङ्  [_अनद्यतने लङ्_ [[3।2।111]]] 

→ वे + त [_भावकर्मणोः_ [[1।3।13]] इति आत्मनेपदम् ।  _तिप्तस्झि.._ [[3।4।78]] इति आत्मनेपदस्य प्रथमपुरुषैकवचनस्य 'त' प्रत्ययः]   

→  वे + यक् + त [_सार्वधातुके  यक्_ [[3।1।67]] इति यक्-विकरणम्]

→  उ + य + त [_वचिस्वपियजादीनां किति_ [[6।1।15]] इति सम्प्रसारणम् , _सम्प्रसारणाच्च_ [[6।1।108]] इति पूर्वरूपः]

→ आट्  + उ + य + त [_आडजादीनाम्_ [[6।4।72]] इति आडागमः ।]

→ औयत [_आटश्च_ [[6।1।90]] इति वृद्धि-एकादेशः]

  

अस्य कारणम् एतत् - अडागमः / आडागमः लादेशापेक्षया बहिरङ्गकार्यमस्ति । अतः लादेशैः यदि अङ्गे परिवर्तनम् क्रियते, तर्हि तत् परिवर्तनमादौ कृत्वा ततः एव अडागमः / आडागमः क्रियते ।

