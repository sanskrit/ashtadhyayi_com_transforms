---
index: 6.4.1
sutra: अङ्गस्य

---
व्याकरणशास्त्र प्रयुक्तासु भिन्नासु संज्ञासु अन्यतमा अस्ति 'अङ्गम्' इति संज्ञा । _यस्मात् प्रत्ययविधिस्तदादि प्रत्ययेऽङ्गम्_ [[1.4.13]] अनेन सूत्रेण इयं संज्ञा दीयते ।

प्रक्रियायाम् अस्यैव अङ्गस्य यानि भिन्नानि परिवर्तनानि सम्भवन्ति, तेषाम् सर्वेषाम् सङ्कलनम् अस्मिन् अधिकारे कृतम् अस्ति ।

उदाहरणानि -

1) _हलः_ [[6.4.2]] इत्यनेन उक्तः दीर्घादेशः <i>अङ्गस्य</i> दीर्घादेशः अस्ति ।

2) _ये च_ [[6.4.109]] इत्यनेन यकारादिप्रत्यये परे <i>अङ्गस्य</i>  उकारस्य लोपः भवति ।

3) _नपुंसकस्य झलचः_ [[7.1.72]] इत्यनेन नपुंसकस्य <i>अङ्गस्य</i>  नुमागमः विधीयते ।

4) _णौ चङ्युपधाया ह्रस्वः_ [[7.4.1]] इत्यनेन <i>अङ्गस्य</i>  ह्रस्वादेशः भवति ।

आदयः ।

<note>अङ्गात् परस्य प्रत्ययस्य कार्याणि अपि अस्मिन्नेव अधिकारे विद्यन्ते, अत्र अत्र बहुषु स्थलेषु (आवश्यकं चेत्) 'अङ्गस्य' इति षष्ठ्यन्तम् पदम् 'अङ्गात्' इति पञ्चम्या अपि विपरिणम्यते । यथा, _युवोरनाकौ_ [[7.1.1]] इत्यनेन उक्तौ अन-अक-आदेशौ 'अङ्गात्' परः विद्यमानस्य प्रत्ययस्य भवतः, न हि अङ्गस्य । अतः तत्र 'अङ्गस्य' इति पदम् पञ्चम्या विपरिणम्यते । </note> 