---
index: 6.4.84
sutra: वर्षाभ्वश्च

---
वर्षाभूः इत्युक्ते मण्डुकः । अयम् दीर्घ-ऊकारान्त-पुंलिङ्गशब्दः अस्ति । अस्य शब्दस्य अजादि-सुप्-प्रत्यये परे वर्तमानसूत्रेण यणादेशः भवति ।

यथा - वर्षाभू + औ [प्रथमाद्विवचनस्य प्रत्ययः] इत्यत्र -

_इको यणचि_ [[6.1.77]] इत्यनेन यणादेशे प्राप्ते ;

परत्वात्  _प्रथमयोः पूर्वसवर्णः_ [[6.1.102]] इत्यनेन पूर्वसवर्णदीर्घे प्राप्ते ;

_दीर्घात् जसि च_ [[6.1.105]] इत्यनेन पूर्वसवर्णदीर्घस्य निषेधे प्राप्ते ;

पुनः _इको यणचि_ [[6.1.77]] इत्यनेन यणादेशे प्राप्ते ;

परत्वात् _अचि श्नुधातुभ्रुवाम् य्वोः इयङुवङौ_ [[6.4.77]] इत्यनेन उवङ्-आदेशे प्राप्ते ;

तं बाधित्वा _ओः सुपि_ [[6.4.83]] इत्यनेन यणादेशे प्राप्ते ;

_न भूसुधियोः_ [[6.4.85]] इत्यनेन तस्य निषेधे प्राप्ते ;

पुनः   _अचि श्नुधातुभ्रुवाम् य्वोः इयङुवङौ_ [[6.4.77]] इत्यनेन उवङ्-आदेशे प्राप्ते ;

परत्वात् _वर्षाभ्वश्च_ [[6.4.84]] इत्यनेन अन्ते यणादेशः विधीयते ।

अतः वर्षाभू + औ → वर्षाभ्वौ इति रूपं सिद्ध्यति ।

अत्र एकम् वार्त्तिकं ज्ञातव्यम् -  <!दृन्-कर-पुनः पूर्वस्य भुवो यण्वक्तव्यः !> । इत्युक्ते, दृम्भू, करभू, पुनर्भू - एतेषामं शब्दानामजादि सुप्-प्रत्यये परे यणादेशः भवति । यथा - दृम्भ्वौ, करभ्वौ, पुनर्भ्वौ ।

