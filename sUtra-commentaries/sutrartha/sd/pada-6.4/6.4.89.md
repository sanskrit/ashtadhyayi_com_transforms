---
index: 6.4.89
sutra: ऊदुपधाया गोहः

---
'गुहूँ' (संवरणे) इति भ्वादिगणस्य धातुः । अस्य धातोः अजादिप्रत्यये परे यदि उपधावर्णस्य (उकारस्य) गुणादेशं कृत्वा ओकारस्य प्रसक्तिः जायते, तर्हि तस्य गुणादेशस्य निषेधं कर्तुमस्य सूत्रस्य प्रयोगः भवति । अनेन सूत्रेण उकारस्य स्थाने दीर्घ-ऊकारस्य विधानं कृत्वा गुणादेशः निषिध्यते । यथा, गुह्-धातोः लट्-लकारस्य प्रथमपुरुषबहुवचनस्य प्रक्रिया इयम् -                

गुह् + लट् [_वर्तमाने लट्_ [[3.2.123]] इति लट्]

→ गुह् + झि [_तिप्तस्.._ [[3.4.78]] इति प्रथमपुरुषबहुवचनस्य प्रत्ययः 'झि']               

→ गुह् + शप् + झि [_कर्तरि शप्_ [[3.1.68]] इति शप्]

→ गूह् + अ + झि [अजादिप्रत्यये परे _पुगन्तलघूपधस्य च_ [[7.3.86]] इत्यनेन गुह्-इत्यस्य उकारस्य गुणे प्राप्ते _ऊदुपधाया गोहः_ [[6.4.89]] इत्यनेन तस्य अपवादत्वेन उकारस्य ऊकारादेशः भवति]

→ गूह् + अ + अन्ति [_झोऽन्तः_ [[7.1.3]] इति अन्तादेशः]

→ गूहन्ति [_अतो गुणे_ [[6.1.97]] इति पररूपः अकारः]                            



अस्मिन् सूत्रे 'गोहः' अस्य ग्रहणम् एतत् ज्ञापयति यत् अस्य सूत्रस्य प्रयोगः तदा एव भवेत् अदा अजादिप्रत्ययः गुणं कारयितुम् समर्थः अस्ति । एवमस्ति चेदेव तस्य गुणादेशस्य बाधकरूपेण अनेन सूत्रेण ऊकारादेशः विधीयते ।  यदि गुह्-इत्यस्य उकारस्य गुणादेशः एव न प्रसज्यते,  तर्हि अस्य सूत्रस्यापि प्रयोगः न भवतीति ज्ञातव्यम् । यथा, गु्ह्-धातोः लिट्-लकारस्य प्रथमपुरुषद्विवचनस्य प्रक्रिया इयम् - 

                    

गुह् + लिट् [_परोक्षे लिट्_ [[3.2.115]] इति लिट्]

→ गुह् गुह् + ल्  [_लिटि धातोरनभ्यासस्य_ [[6.1.8]] इति द्वित्वम्]

→ गु गुह् + ल्   [_हलादि शेषः_  [[7.4.60]] इति हकारलोपः]

→ जु गुह् + ल् [_कुहोश्चुः_ [[7.4.62]] इति गकारस्य चवर्गादेशः जकारः]

→ जु गुह् + तस् [_तिप्तस्.._ [[3.4.78]] इति तस्  ]

→ जु गुह् + अतुस्  [_परस्मैपदानां णलतुसुस्थलथुसणल्वमाः_ [[3.4.82]] इति तस्-इत्यस्य अतुस्-आदेशः]        

→ जुगुहतुः [अत्र 'अतुस्'-प्रत्ययस्य अकारः _सार्वधातुकमपित्_ [[1.2.4]] इत्यनेन ङित्-अस्ति, अतः _क्ङिति च_ [[1.2.5]] इत्यनेन सः गुणस्य निषेधं कारयति । अतः अत्र  _पुगन्तलघूपधस्य च_ [[7.3.86]] इत्यनेन गुणस्य प्रसक्तिः नास्ति । अतः अत्र _ऊदुपधाया गोहः_ [[6.4.89]]  इत्यनेन दीर्घादेशः अपि न भवति ।]                                                   



ज्ञातव्यम् -  'ऊत्' इत्यत्र तकारः उच्चारणार्थः अस्ति । 