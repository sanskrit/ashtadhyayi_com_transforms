---
index: 6.4.36
sutra: हन्तेर्जः

---
'हन्' (हिंसागत्योः) इति अदादिगणस्य परस्मैपदी धातुः । लोट्-लकारस्य मध्यमपुरुषैकवचनस्य 'हि' प्रत्यये परे अस्य धातोः 'ज' इति आदेशः भवति । अनेकाल्त्वात् अयम् सर्वादेशरूपेण आगच्छति ।  प्रक्रिया इयम् -

हन्  + लोट् [_लोट् च_ [[3.3.162]] इति लोट्]

→ हन्  + सिप् [_तिप्तस्.._ [[3.4.78]] इति मध्यमपुरुषैकवचनस्य विवक्षायाम् सिप्-प्रत्ययः]

→ हन्  + शप् + तिप् [_कर्तरि शप्_ [[3.1.68]] इति शप्]

→ हन् + सिप् [_अदिप्रभृतिभ्यः शपः_ [[2.4.72]] इति शपः लुक्]

→ हन् + हि [_सेह्यर्पिच्च_ [[3.4.87]] इति 'हि' आदेशः]

→ ज+ हि [_हन्तेर्जः_ [[6.4.36]] इति हि-प्रत्यये परे हन्-इत्यस्य ज-आदेशः]

→ जहि

ज्ञातव्यम् - 'ज + हि' इत्यत्र _अतो हेः_ [[6.4.105]] इत्यस्य प्रसक्तिः नास्ति यतः _असिद्धवदत्राभात्_ [[6.4.22]] इत्यनेन हन्-इत्यस्य जकारादेशः _अतो हेः_ [[6.4.105]]  इत्यर्थमसिद्धः अस्ति । 