---
index: 6.4.3
sutra: नामि

---
षष्ठीबहुवचनस्य आम्-प्रत्ययस्य यत्र नुडागमः भवति, तत्र तस्य 'नाम्' इति परिवर्तनं भवति । अस्य 'नाम्' प्रत्ययस्य उपस्थितौ अङ्गस्य अन्तिमस्वरस्य दीर्घः भवति । यथा - बाल + नाम् → बालानाम् । मुनि + नाम् → मुनीनाम् । पितृ + नाम् → पितॄणाम् । आदयः ।



ज्ञातव्यम् - _अचश्च_ [[1.2.28]] परिभाषायाः साहाय्येन 'अच्-वर्णस्य'  दीर्घः भवतीति ज्ञायते । _अलोऽन्त्यस्य_ [[1.1.52]] इत्यनेन अन्तिम-वर्णस्य दीर्घादेशः भवतीति स्पष्टीभवति  ।

