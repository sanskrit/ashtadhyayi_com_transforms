---
index: 6.4.78
sutra: अभ्यासस्यासवर्णे

---
यत्र द्वित्वं भवति तत्र _पूर्वोभ्यासः_  [[6.1.4]] इत्यनेन द्वयोः यः प्रथमः, तस्य 'अभ्यास'संज्ञा जायते । अस्य अभ्यासस्य अन्ते विद्यमानः यः इवर्णः / उवर्णः, तस्य असवर्णे अच्-वर्णे परे (क्रमशः) इयङ्/उवङ्-आदेशौ भवतः । यथा - 



इष्-धातोः लिट्-लकारस्य प्रथमपुरुषैकवचनस्य प्रक्रिया इयम् -

इष् + लिट् [_परोक्षे लिट्_ [[3.2.115]] इति लिट् ]

→ इ इष् + तिप् [_तिप्तस्.._ [[3.4.78]] इति तिप्]

→ इष् + इष् + लिट् [_लिटि धातोरनभ्यासस्य_ [[6.1.8]] इति द्वित्वम्]

→ इ इष् + लिट् [_हलादि शेषः_ [[7.4.60]] इति अभ्यासस्य षकारस्य लोपः]

→ इ इष् + णल् [_परस्मैपदानां णलतुसुस्थलथुसणल्वमाः_ [[3.4.82]] इति तिप्-इत्यस्य णल्-आदेशः]

→ इ एष् + अ [_पुगन्तलघूपधस्य च_ [[7.3.86]] इति उपधागुणः]

→ इयङ्  एष् + अ [_अभ्यासस्यासवर्णे_  [[6.4.78]] इति अभ्यासस्य इकारस्य इयङ्-आदेशः]

→ इय्  एष् + अ [ङकारस्य इत्संज्ञालोपः, यकारोत्तरः अकारः उच्चारणार्थः, तस्यापि लोपः]

→ इयेष 



एवमेव 'उष्' धातो लिट्-लकारस्य प्रथमपुरुषैकवचनस्य रूपम्  'उवोष' इति सिद्ध्यति ।

                                 

ज्ञातव्यम् - 'अभ्यासस्य य्वोः' इत्यस्य  _येन विधिस्तदन्तस्य_ [[1.1.72]] इत्यनेन 'अभ्यासस्य अन्ते विद्यमानस्य इवर्णस्य / उवर्णस्य' - अयमर्थः भवति । 

