---
index: 6.4.109
sutra: ये च

---
डुकृञ् (करणे) इति तनादिगणस्य धातुः । अस्मात् परस्य 'उ' इति विकरणप्रत्ययस्य यकारे परे अनेन सूत्रेण नित्यं लोपः विधीयते । यथा, कृ-धातोः विधिलिङ्-लकारस्य प्रथमपुरुषैकवचनस्य रूपस्य प्रक्रिया इयम् -

कृ + लट् [_विधिनिमन्त्रणा..._ [[3।3।161]] इति लिङ्]

→ कृ + तिप् [_तिप्तस्.._ [[3|4|78]] इति प्रथमपुरुषैकवचनस्य तिप्-प्रत्ययः]

→ कृ + उ + ति [_तनादिकृञ्भ्यः उः_ [[3|1|73]] इति उ-प्रत्ययः]

→ कृ + उ + त् [_इतश्च_ [[3।4।100]] इति इकारलोपः]]

→ कृ + उ + यासुट् + त् [_यासुट् परस्मैपदेषूदात्तो ङिच्च_ [[3।4।103]] इति यासुट्-आगमः]

→ कृ + उ + यास् + सुट् + त् [_सुट् तिथोः_ [[3।4।107]] इति सुट्-आगमः]

--> कर् + उ + यास् + स् + त् [_सार्वधातुकार्धधातुकयोः_ [[7|3|84]] इति गुणः]

→ कुर् + उ + यास् + स् + त् [_अत उत् सार्वधातुके_ [[6|4|110]] इत्यनेन अकारस्य उकारादेशः] 

→ कुर् + उ + या त् [_लिङः सलोपोऽनन्त्यस्य_ [[7।2।79]] इति उभयसकारयोः लोपः । अत्र अग्रे _हलि च_ [[8।2।77]]  इति दीर्घादेशः प्राप्नोति, परन्तु सः _न भकुर्छुराम्_ [[8।2।79]] इति निषिध्यते ।]

→ कुर् यात् [_ये च_ [[6।4।109]] इति उकारलोपः]

→ कुर्यात् । 



स्मर्तव्यम् - उकारस्य लोपे कृते  _हलि च_ [[8।2।77]]  इति दीर्घादेशस्य विषये _अचः परस्मिन् पूर्वविधौ_ [[1।1।57]] इत्यनेन लुप्तः उकारः स्थानिवत्त्वं न प्राप्नोति, यतः _न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु_ [[1।1।58]] इत्यनेन दीर्घविध्यर्थम् स्थानिवद्भावः विशेषरूपेण निषिद्ध्यते । 