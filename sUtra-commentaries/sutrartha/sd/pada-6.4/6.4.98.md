---
index: 6.4.98
sutra: गमहनजनखनघसां लोपः क्ङित्यनङि

---
गमऌ (गमने, भ्वादिगणः), हनँ (हिंसागत्योः, अदादिगणः), जनँ (जनने , जुहोत्यादिगणः) / जनीँ (प्रादुर्भावे, दिवादिगणः), खनुँ (अवदारणे, भ्वादिगणः) तथा घस्ऌ (अदने, भ्वादिगणः)  एतेषाम् धातूनामुपधावर्णस्य अजादौ कित्/ङित्-प्रत्यये परे  लोपः भवति ।  अद्-धातोः आर्धधातुके प्रत्यये परे यः वैकल्पिकः  घस्ऌ-आदेशः भवति तस्य अपि अनेन सूत्रेण ग्रहणं भवति, अतः तस्यापि उपधावर्णस्य अजादौ कित्/ङित्-प्रत्यये परे  लोपः भवति । परन्तु लिङ्-लकारस्य 'च्लि' इत्यस्य आदेशरूपेण उक्तः यः अङ्-प्रत्ययः, तस्य विषये अस्य सूत्रस्य प्रसक्तिः नास्ति ।  उदाहरणानि एतानि - 

     

[अ] अजादि-कित्-प्रत्ययस्य उदाहरणानि -

      

1. गम्-धातोः लिट्-लकारस्य प्रथमपुरुषद्विवचनस्य रूपम् - 

गम् + लिट् [_परोक्षे लिट्_ [[3।2।115]] इति लिट्]

→ गम् गम् + ल् [_लिटि धातोरनभ्यासस्य_ [[6|1|8]] इति द्वित्वम्]

→ ग गम् + ल्  [_हलादि शेषः_ [[7।4।60]] इति मकारलोपः]

→ ज गम् + ल् [_कुहोश्चुः_ [[7।4।62]] इति गकारस्य जकारः]

→ ज गम् + तस् [_तिप्तस्..._ [[3।4।78]] इति तस् । _असंयोगात् लिट् कित्_ [[1।2।5]] इत्यनेन असंयोगात् परस्य लि्-लकारस्य  अपित्-प्रत्ययस्य कित्-अतिदेशः]            

→ ज गम्  + अतुस् [_परस्मैपदानां णलतुसुस्थलथुसणल्वमाः_ [[3|4|82]] इति अतुस्-आदेशः]               

→ ज ग् म् + अतुस् [_गमहनजनखनघसां लोपः क्ङित्यनङि_ [[6|4|98]] इत्यनेन अजादि-कित्-प्रत्यये परे  उपधा-अकारस्य लोपः]  

→ जग्मतुः  [_ससजुषोः रुँः_ [[8।2।66]] इति रुँत्वम्, _खरवसानयोर्विसर्जनीयः_ [[8।3।15]] इति विसर्गः]



2. हन्-धातोः लिट्-लकारस्य प्रथमपुरुषबहुवचनस्य रूपम् -

हन् + लिट्  [_परोक्षे लिट्_ [[3।2।115]] इति लिट्]

→ हन् हन् + ल् [_लिटि धातोरनभ्यासस्य_ [[6|1|8]] इति द्वित्वम्]

→ ह हन् + ल्  [_हलादि शेषः_ [[7।4।60]] इति नकारलोपः]

→ झ हन् + ल् [_कुहोश्चुः_ [[7।4।62]] इति संवार-नाद-घोष-महाप्राण-हकारस्य तादृशः एव चवर्गीयः झकारः]  

→ झ घन् + ल् [_अभ्यासाच्च_ [[7।3।55]] इति संवार-नाद-घोष-महाप्राण-हकारस्य तादृशः एव कवर्गीयः घकारः]  

→ झ घन् + झि  [_तिप्तस्..._ [[3।4।78]] इति झि । _असंयोगात् लिट् कित्_ [[1।2।5]] इत्यनेन असंयोगात् परस्य लि्-लकारस्य  अपित्-प्रत्ययस्य कित्-अतिदेशः]            

→ झ घन् + उस्  [_परस्मैपदानां णलतुसुस्थलथुसणल्वमाः_ [[3|4|82]] इति झि-इत्यस्य उस्-आदेशः]  

→ झ घ् न् + उस् [_गमहनजनखनघसां लोपः क्ङित्यनङि_ [[6|4|98]] इत्यनेन उपधा-अकारस्य लोपः]                               

→ झघ्नुः [_ससजुषोः रुँः_ [[8।2।66]] इति रुँत्वम्, _खरवसानयोर्विसर्जनीयः_ [[8।3।15]] इति विसर्गः]

→ जघ्नुः [_अभ्यासे चर्च्च_ [[8।4।54]] इति जश्त्वम्]

                        

3. जन्-धातोः लिट्-लकारस्य प्रथमपुरुषबहुवचनस्य रूपम् - 

जन् + लिट्  [_परोक्षे लिट्_ [[3।2।115]] इति लिट्]

→ जन् जन् + लिट् [_लिटि धातोरनभ्यासस्य_ [[6|1|8]] इति द्वित्वम्]

→ ज जन् + लिट् [ _हलादि शेषः_ [[7।4।60]] इति नकारलोपः]

→ ज जन् + झ [_तिप्तस्..._ [[3।4।78]] इति आत्मनेपदस्य प्रथमपुरुषबहुवचनस्य प्रत्ययः  झ । _असंयोगात् लिट् कित्_ [[1।2।5]] इत्यनेन असंयोगात् परस्य लि्-लकारस्य  अपित्-प्रत्ययस्य कित्-अतिदेशः]            

→ ज जन् + इरेच् [_लिटस्तझयोरेशिरेच्_ [[3।4।81]] इति झ-इत्यस्य इरेच्-आदेशः]

→ ज ज् न् + इरे [_गमहनजनखनघसां लोपः क्ङित्यनङि_ [[6|4|98]] इत्यनेन उपधा-अकारस्य लोपः]     

→ ज ज् ञ् + इरे [_स्तोः श्चुना श्चुः_ [[8।4।40]] इति श्चुत्वम्]

→ जज्ञिरे 



4. खन्-धातोः लिट्-लकारस्य मध्यमपुरुषद्विवचनस्य रूपम् -

खन् + लिट्  [_परोक्षे लिट्_ [[3।2।115]] इति लिट्]

→ खन् खन् + ल् [_लिटि धातोरनभ्यासस्य_ [[6|1|8]] इति द्वित्वम्]

→ ख खन् + ल्  [_हलादि शेषः_ [[7।4।60]] इति मकारलोपः]

→ छ खन् + ल् [_कुहोश्चुः_ [[7।4।62]] इति संवार-नाद-घोष-महाप्राण-हकारस्य तादृशः एव चवर्गीयः झकारः]  

→ छ खन् + थस्   [_तिप्तस्..._ [[3।4।78]] इति थस् । _असंयोगात् लिट् कित्_ [[1।2।5]] इत्यनेन असंयोगात् परस्य लि्-लकारस्य  अपित्-प्रत्ययस्य कित्-अतिदेशः]            

→ छ खन् + अथुस्  [_परस्मैपदानां णलतुसुस्थलथुसणल्वमाः_ [[3|4|82]] इति  थस्-इत्यस्य अथुस्-आदेशः]  

→ छ ख्  न् + अथुस् [_गमहनजनखनघसां लोपः क्ङित्यनङि_ [[6|4|98]] इत्यनेन उपधा-अकारस्य लोपः]                               

→ छख्नथुः [_ससजुषोः रुँः_ [[8।2।66]] इति रुँत्वम्, _खरवसानयोर्विसर्जनीयः_ [[8।3।15]] इति विसर्गः]

→ चख्नथुः [_अभ्यासे चर्च्च_ [[8।4।54]] इति चर्त्वम्]           



5. घस्-धातोः लिट्-लकारस्य मध्यमपुरुषबहुवचनस्य रूपम् -

घस्  + लिट् [_परोक्षे लिट्_ [[3।2।115]] इति लिट्]

→ घस् घस् + ल्  [_लिटि धातोरनभ्यासस्य_ [[6|1|8]] इति द्वित्वम्]

→ घ घस् + ल्  [_हलादि शेषः_ [[7|4|60]] इति सकारलोपः]

→ झ घस्  + ल्  [_कुहोश्चुः_ [[7|4|62]] इति अभ्यासस्य घकारस्य चवर्गीयः झकारः]

→ झ घस् + थ   [_तिप्तस्.._ [[3|4|78]] इति मध्यमपुरुषबहुवचनस्य प्रत्ययः  'थ'  । _असंयोगात् लिट् कित्_ [[1।2।5]] इत्यनेन असंयोगात् परस्य लि्-लकारस्य  अपित्-प्रत्ययस्य कित्-अतिदेशः]            

→ झ घस् + अ [_परस्मैपदानां णलतुसुस्थलथुसणल्वमाः_ [[3|4|82]] इति थ-इत्यस्य अ-आदेशः] 

→ झ घ् स् + अ [_गमहनजनखनघसां लोपः क्ङित्यनङि_ [[6|4|98]] इत्यनेन उपधा-अकारस्य लोपः]

→ झ घ् ष् + अ [_शासिवसिघसीनां च_ [[8|3|60]] इति घस्-धातोः सकारस्य षकारः] 

→ ज घ् ष् + अ [_अभ्यासे चर्च्च_ [[8|4|54]] इति अभ्यासस्य जश्त्वम्]

→ ज क् ष् + अ [_खरि च_ [[8|4|55]] इति चर्त्वम् ]

→ जक्ष



[आ] अजादि-'ङित्' प्रत्ययस्य उदाहरणे एते -



6) हन्-धातोः लट्-लकारस्य प्रथमपुरुषबहुवचनस्य रूपम् - 

हन् + लट् [_वर्तमाने लट्_ [[3।2।123]] इति लट्]

→ हन् + झि [_तिप्तस्.._ [[3।4।78]] इति झि-प्रत्ययः]

→ हन् + शप् + झि [_कर्तरि शप्_ [[3।1।68]] इति शप्]

→ हन् + झि [_अदिप्रभृतिभ्यः शपः_ [[2।4।72]] इति शप्-विकरणस्य लुक्]

→ हन् + अन्ति [_झोऽन्तः_ [[7।1।3]] इति झकारस्य अन्तादेशः । _सार्वधातुकमपित्_ [[1।2।4]] इति प्रत्ययस्य ङित्-अतिदेशः]       

→ ह् न् + अन्ति [_गमहनजनखनघसां लोपः क्ङित्यनङि_ [[6|4|98]] इत्यनेन अजादि-ङित्-प्रत्यये परे  उपधा-अकारस्य लोपः]

→ घ् न् + अन्ति [_हो हन्तेर्ञ्णिन्नेषु_ [[7।3।54]] इति संवार-नाद-घोष-महाप्राण-हकारस्य तादृशः एव घकारः]

→ घ्नन्ति 



7) जन् (जनने) अस्य जुहोत्यादिगणस्य धातोः लट्-लकारस्य  प्रथमपुरुषनबहुवचनस्य रूपम् -

जन् + लट्   [_वर्तमाने लट्_ [[3।2।123]] इति लट्]  

→ जन्  + झि [_तिप्तस्.._ [[3।4।78]] इति झि-प्रत्ययः]

→ जन्  + शप् +  झि  [_कर्तरि शप्_ [[3।1।68]] इति शप्]

→ जन् + झि [_जुहोत्यादिभ्यः श्लुः_ [[2।4।75]] इति विकरणस्य श्लुः (लोपः)]

→ जन् जन् + झि [_श्लौ_ [[6।1।10]] इति द्वित्वम्]

→ ज जन् + झि [_हलादि शेषः_   [[7।4।60]] इति नकारलोपः]

→ ज जन् + अति [_अदभ्यस्तात्_ [[7।1।4]] इति झकारस्य अत्-आदेशः । _सार्वधातुकमपित्_ [[1।2।4]] इति प्रत्ययस्य ङित्-अतिदेशः]    

→ ज ज् न् + अति  [_गमहनजनखनघसां लोपः क्ङित्यनङि_ [[6|4|98]] इत्यनेन अजादि-ङित्-प्रत्यये परे  उपधा-अकारस्य लोपः]    

→ ज ज् ञ् + अति  [_स्तोः श्चुना श्चुः_ [[8।4।40]] इति श्चुत्वम्]

→ जज्ञति             



(इ) लुङ्लकारस्य 'च्लि' विकरणप्रत्ययस्य केषुचन स्थलेषु 'चङ्' आदेशः भवति । अस्मिन् प्रत्यये चकारङकारयोः इत्संज्ञा लोपश्च भवतः, अतः 'अङ्' इत्यवशिष्यते । अतः अयमजादि-ङित्-प्रत्ययः अस्ति । अस्मिन् प्रत्यये परे एतेभ्यः धातुभ्यः उपधालोपः न भवति एतत् निर्देष्टुमस्मिन् सूत्रे 'अनङि' इति उक्तमस्ति । यथा, गम्-धातोः लुङ्लकारस्य प्रथमपुरुषैकवचनस्य रूपम् एतादृशम् सिद्ध्यति -             



गम् + लुङ् [_लुङ्_ [[3।2।110]]]

→ अट्  गम् + ल्  [ [_लुङ्लङ्लृङ्क्ष्वडुदात्तः_ [[6।4।71]] इति अडागमः]  

→ अ गम् + च्लि + ल् [_च्लि लुङि_ [[3।1।43]] इति लुङ्]

→ अ गम् + चङ्  + ल् [_पुषादिद्युताद्यॢदितः परस्मैपदेषु_ [[3।1।55]] इति ऌदित्-धातोः परस्य च्लि-इत्यस्य चङ्-आदेशः]

→ अ गम् + अ + ल् [इत्संज्ञालोपः]   

→ अ गम् + अ + ति [_तिप्तस्.._ [[3।4]78]] इति तिप्]

→ अ गम् + अ + त् [_इतश्च_ [[3।4।100]] इति इकारलोपः]

→ अगमत्

                                                   

