---
index: 6.4.26
sutra: रञ्जेश्च

---
रन्जँ (रागे) इति भ्वादिगणस्य धातुः । शप्-विकरणे परे अस्य धातोः उपधा-नकारस्य लोपः भवति ।  यथा -



रन्ज्  + लट् [_वर्तमाने लट्_ [[3|2|123]] इति लट् ]

→ रन्ज् + तिप् [_तिप्तस्..._  [[3।4।78]] इति प्रथमपुरुषैकवचनस्य तिप्-प्रत्ययः]

→ रन्ज् + शप् + ति [_कर्तरि शप्_ [[3|1|68]] इति शप्]

→ रज्  + अ + ति [शप्-प्रत्यये परे _रञ्जेश्च_ [[6|4|26]] इति उपधा-नकारस्य लोपः]

→ रजति ।



ज्ञातव्यम् - 

1. अस्मिन् सूत्रे यद्यपि 'रञ्ज्' इत्यत्र  ञकारः प्रयुक्तः अस्ति, तथापि अयं मूलरूपेण नकारः एव ।  तस्य अनुस्वारपरसवर्णौ त्रिपादीसूत्रैः प्रक्रियायाः अन्ते भवतः । 

2. वस्तुतः रञ्ज्-धातोः निर्देशः अपि  _दन्शसञ्जस्वञ्जां शपि_ [[6।4।25]] अस्मिन्नेव सूत्रे भवितुमर्हति । परन्तु रञ्ज्-इत्यस्य अनुवृत्तिः अग्रिम-सूत्रे अपि आवश्यकी, अतः वर्तमानसूत्रे 'रञ्ज्' इति पृथग् रूपेण निर्दिष्टः अस्ति । 