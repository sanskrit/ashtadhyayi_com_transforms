---
index: 6.1.82
sutra: क्रय्यस्तदर्थे

---
यदा <qt>क्री (द्रव्यविनिमये)</qt> अस्मात् धातोः 'उपलब्धम्' अस्मिन् अर्थे 'यत्' इति प्रत्ययः विधीयते, तदा प्रकृतसूत्रेण 'क्रय्य' इति शब्दः निपात्यते । 

1) <b>क्रेतुम् उपलब्धम्</b> (available for purchased) तत् क्रय्यम् । यथा, क्रय्याणि फलानि । प्रक्रिया इयम् —

<pr>

डुक्रीञ् (द्रव्यविनिमये, क्र्यादिः, <{9.1}>)

→ क्री [_आदिर्ञिटुडवः_ [[1.3.5]], _हलन्त्यम्_ [[1.3.3]], _तस्य लोपः_ [1.3.9]]]

→ क्री + यत् [_अचो यत्_ [[3.1.97]] इति यत्-प्रत्ययः]

→ क्रे + य [_सार्वधातुकार्धधातुकयोः_ [[7.3.84]] इति गुणः]

→ क्रय् य [<b>प्रकृतसूत्रेण एकारस्य अयादेशः निपात्यते</b> ।]

→ क्रय्य

</pr>

<title>क्रयः, क्रेयम्, क्रय्यम् </title>

क्रय, क्रेय तथा क्रय्य - एते त्रयः भिन्नार्थकाः शब्दाः सन्ति —

<list>

1. क्री-धातोः _एरच्_ [[3.3.56]] इत्यनेन भावे अच्-प्रत्यये कृते <b>क्रय</b> शब्दः सिद्ध्यति । क्रयणम् (act of purchasing) इति अर्थः । यथा — वस्तूनाम् क्रयः कृतः ।

2. क्री-धातोः 'उपलब्धम्' इत्यस्मिन्  _अचो यत्_ [[3.1.97]] इति यत्-प्रत्यये कृते प्रकृतसूत्रेण <b>क्रय्य</b> इति शब्दः निपात्यते । क्रेतुम् उपलब्धम् (available for purchase) इति अर्थः । यथा — फलानि क्रय्याणि ।

3. क्री-धातोः भावकर्मणोः अर्थयोः _अचो यत्_ [[3.1.97]] इति यत्-प्रत्यये कृते <b>क्षेय</b> इति शब्दः सिद्ध्यति  क्रेतुम् योग्यम् (appropriate for purchasing) इति अर्थः । यथा — वस्त्रम् क्रेयम् । दूषितानि फलानि यद्यपि क्रय्याणि, तथापि न क्रेयाणि ।

</list>



