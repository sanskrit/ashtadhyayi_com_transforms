---
index: 6.1.104
sutra: नादिचि

---
अक्-वर्णात् प्रथमाद्वितीयाविभक्तेः अजादौ प्रत्यये परे _प्रथमयोः पूर्वसवर्णः_ [[6.1.102]] इत्यनेन पूर्वपरयोः यः पूर्वसवर्णदीर्घैकादेशः विधीयते, तस्य अयम् निषेधः । <b>अवर्णात् (इत्युक्ते, अकारात् / आकारात्) प्रथमाद्वितीयाविभक्तेः इजादौ प्रत्यये परे (इत्युक्ते, औ/औट्-प्रत्यये परे) अयम् सवर्णदीर्घः न भवति</b> — इति अस्य सूत्रस्य आशयः ।

<b>अस्य सूत्रस्य प्रयोगः केवलम् अकारान्तपुंलिङ्गशब्दानाम्, अकारान्तनपुंसकलिङ्गशब्दानाम् विषये एव भवति ।</b> उदाहरणे एते —

1) बालौ इति शब्दस्य सिद्धिः —

<pr>

बाल + औ/औट् [प्रथमा/द्वितीयाद्विवचनस्य प्रत्ययः]

→ बालौ [_वृद्धिरेचि_ [[6.1.88]] इत्यनेन वृद्धि-एकादेशे प्राप्ते ; युगपद् एव _प्रथमयोः पूर्वसवर्णः_ [[6.1.102]] इत्यनेन पूर्वसवर्णदीर्घे प्राप्ते ; _नादिचि_ [[6.1.104]] इत्यनेन पूर्वसवर्णदीर्घस्य निषेधः भवति । अतः _वृद्धिरेचि_ [[6.1.88]] इत्यनेन वृद्धि-एकादेशः ]

</pr>

2) 'फले' इति शब्दस्य सिद्धिः —

<pr>

 फल + औ/औट् [प्रथमा/द्वितीयाद्विवचनस्य प्रत्ययः]

→ फल + शी [_नपुंसकाच्च_ [[7.1.19]] इति औट्-प्रत्ययस्य शी-आदेशः]

→ फल + ई [_लशक्वतद्धिते_ [[1.3.7]] इति शकारस्य इत्संज्ञा, लोपः]

→ फले [_आद्गुणः_ [[6.1.87]] इत्यनेन गुण-एकादेशे प्राप्ते ;  युगपद् एव _प्रथमयोः पूर्वसवर्णः_ [[6.1.102]] इत्यनेन पूर्वसवर्णदीर्घे प्राप्ते ; _नादिचि_ [[6.1.104]] इत्यनेन पूर्वसवर्णदीर्घस्य निषेधः । अतः _आद्गुणः_ [[6.1.87]] इत्यनेन गुण-एकादेशः ]

</pr>

आकारान्तशब्दानाम् विषये यद्यपि _नादिचि_ [[6.1.104]] इति सूत्रस्य प्रयोगः सम्भवति, तथापि परत्वात् _दीर्घाज्जसि_ [[6.1.105]] इति सूत्रैणैव सवर्णदीर्घस्य निषेधः क्रियते ।

<title><pv>सूत्रे <hl>इचि</hl> इति पदग्रहणस्य प्रयोजनम्</title>

प्रकृतसूत्रे वस्तुतः <qt>अचि</qt> इति पदम् अनुवृत्तिरूपेण स्वीकर्तुं शक्यते । परन्तु <hl> अवर्णात् अकारे परे प्रकृतसूत्रेण उक्तः निषेधः नैव प्रयोक्तव्यः, अपि तु तत्र _प्रथमयोः पूर्वसवर्णः_ [[6.1.102]] इत्यस्य प्रयोगः अवश्यं सम्भवति</qt> — इति स्पष्टीकर्तुम् एव अत्र <qt>इचि</qt> इति पृथकम् पदम् स्थापितम् अस्ति । इत्युक्ते, <qt>राम + जस्</qt> इत्यत्र यद्यपि _अतो गुणे_ [[6.1.97]] इति अपवादसूत्रम् तथा च _प्रथमयोः पूर्वसवर्णः_ [[6.1.102]]  इति उत्सर्गसूत्रं युगपत् प्रवर्तेते, तथापि <b>अत्र परत्वात् पूर्वसवर्णदीर्घः एव करणीयः</b> । अयमेव विषयः भाष्ये _प्रथमयोः पूर्वसवर्णः_ [[6.1.102]] इत्यत्र निर्दिष्टः वर्तते —

<source>

इज्ग्रहणं तु ज्ञापकं पररूप-अभावस्य । यद् अयं _नादिचि_ इति इज्ग्रहणं करोति, तत् ज्ञापयति आचार्यः — न जस्-शसोः पररूपं भवति, इति । कथं कृत्वा ज्ञापकम् ? इज्ग्रहणस्य एतत् प्रयोजनम् — इह मा भूत् — वृक्षाः, वृक्षान् । यदि च जस्-शसोः पररूपं स्यात्, इज्ग्रहणम् अनर्थकं स्यात् । पश्यति तु आचार्यः — न जश्शसोः पररूपं भवति इति, तत् इज्ग्रहणं करोति । — <light>प्रथमयोः पूर्वसवर्णः इत्यत्र महाभाष्यम्</light> ।

</source>

शास्त्ररूपेण  <qt>राम + जस्</qt> इत्यत्र _अतो गुणे_ [[6.1.97]] इति अपवादसूत्रम् तथा च _प्रथमयोः पूर्वसवर्णः_ [[6.1.102]]  इति उत्सर्गसूत्रं यदा युगपत् प्रवर्तेते, तदा _प्रथमयोः पूर्वसवर्णः_ [[6.1.102]] इत्यनेन प्राप्तस्य  पूर्वसवर्णदीर्घस्य एव प्रयोगं साधयितुम् <ऽपुरस्तादपवादाः अनन्तरान् विधीन् बाधन्ते नोत्तरान्ऽ> इति परिभाषायाः प्रयोगः क्रियते । अतश्च, प्रकृतसूत्रे विद्यमानम् <qt>इचि</qt> इति पदम् <ऽपुरस्तादपवादाः अनन्तरान् विधीन् बाधन्ते नोत्तरान्ऽ> इति परिभाषायाः अपि ज्ञापकरूपेण प्रयुज्यते । सिद्धान्तकौमुद्याः लक्ष्मीव्याख्याने अयं विषयः निर्दिष्टः अस्ति — 

<source>

अस्य  पुरस्तादिति न्यायविषयत्वे नादिचि इत्यत्र इज्ग्रहणं लिङ्गम् । पररूपेण पूर्वसवर्णदीर्घबाधे हि रामाः, रामान् इत्यादौ पररूपप्रवृत्त्या दीर्घ-अप्राप्त्या अचि इति अनुवृत्तौ अपि दोष-अभावेन अज्ग्रहणं व्यर्थीभूय परिभाषां ज्ञापयति । ज्ञापितायाम् तु अस्याम्, पररूपं बाधित्वा प्रथमयोः इति प्राप्त-दीर्घ-निषेध-अभावाय इज्ग्रहणं चरितार्थम् । — <light>प्रथमयोः पूर्वसवर्णः सिद्धान्तकौमुद्याः लक्ष्मी व्याख्या</light> ।

</source>