---
index: 6.1.128
sutra: ऋत्यकः

---
पदस्य अन्ते विद्यमानस्य अक्-वर्णस्य असवर्णे ह्रस्व-ऋकारे/ऌकारे परे यणादेशं/सवर्णदीर्घं/गुणम् बाधित्वा शाकल्यस्य मतेन (इत्युक्ते, विकल्पेन) ह्रस्वादेशः, प्रकृतिभावः च भवति । 



क्रमेण उदाहरणानि एतानि —

<hlb>1. अवर्णात् ऋकारे/ऌकारे परे गुणैकादेशं बाधित्वा ह्रस्वादेशः, प्रकृतिभावः —</hlb>

<list>

1. सप्त ऋषिः → सप्तऋषिः । अग्रे गुणैकादेशः न भवति । पक्षे,  _आद्गुणः_ [[6.1.87]] इत्यनेन गुणैकादेशे कृते <qt>सप्तर्षिः</qt> अपि सिद्ध्यति ।

2. सप्त ऌकारः → सप्तऌकारः, सप्तल्कारः ।

3. ब्रह्मा ऋषिः → ब्रह्मऋषिः, ब्रह्मर्षिः ।

4. ब्रह्मा ऌकारः →  ब्रह्मऌकारः, ब्रह्मल्कारः  ।

</list>

<hlb>2. इवर्णात् ऋकारे/ऌकारे परे यणादेशं बाधित्वा ह्रस्वादेशः, प्रकृतिभावः —</hlb>

<list>

1. मति ऋषिः→ मतिऋषिः । अग्रे यणादेशः न भवति । पक्षे,  _इको यणचि_ [[6.1.77]] इत्यनेन यणादेशे कृते <qt>मत्यृषिः</qt> इति अपि सिद्ध्यति ।

2. नदी ऋषिः → नदिऋषिः, नद्यृषिः  ।

3. मति ऌकारः → मतिऌकारः, मत्यॢलकारः ।

4. नदी ऌकारः → नदिऌकारः, नद्यॢकारः  ।

</list>

<hlb>3. उवर्णात् ऋकारे/ऌकारे परे यणादेशं बाधित्वा ह्रस्वादेशः, प्रकृतिभावः —</hlb>

<list>

1. साधु ऋषिः → साधुऋषिः । अग्रे यणादेशः न भवति । पक्षे,  _इको यणचि_ [[6.1.77]] इत्यनेन यणादेशे कृते <qt>साध्वृषिः</qt> इति अपि सिद्ध्यति ।

2. वधू ऋषिः → वधुऋषिः, वध्वृषिः ।

3. साधु ऌकारः → साधुऌकारः, साध्वॢकारः ।

4. वधू ऌकारः → वधुऌकारः, वध्वॢकारः  ।

</list>

<hlb>4. ऋवर्णात्  ऋकारे/ऌकारे परे सवर्णदीर्घं बाधित्वा ह्रस्वादेशः, प्रकृतिभावः —</hlb>

<list>

1. पितृ ऋषिः → पितृऋषिः । अग्रे सवर्णदीर्घः न भवति । पक्षे,  _अकः सवर्णे दीर्घः_ [[6.1.101]] इत्यत्र पाठितेन <!ऋति सवर्णे र्रृ वा !> इति वार्त्तिकेन 'र्रृ' इति नरसिंह-ऋकारे कृते <qt>पित्र्रृकारः</qt> इति वैकल्पिकं रूपम्, तदभावे च   _अकः सवर्णे दीर्घः_ [[6.1.101]] इत्यनेन सवर्णदीर्घे कृते <qt>पितॄकारः</qt> इति रूपम् । 

2. तॄ ऋषिः → तृऋषिः । पक्षे  _अकः सवर्णे दीर्घः_ [[6.1.101]] इत्यनेन सवर्णदीर्घे कृते <qt>तॄषिः</qt> इति रूपम् । 

3. ऌ ऋषिः → ऌऋषिः । पक्षे सवर्णदीर्घं कृत्वा <qt>ॠषिः</qt> इति रूपम् । 

4. पितृ ऌकारः → पितृऌकारः । पक्षे,  _अकः सवर्णे दीर्घः_ [[6.1.101]] इत्यत्र पाठितेन <!ऌति सवर्णे ल्लॢ वा  !> इति वार्त्तिकेन 'ल्लॢ' इति नरसिंह-ऌकारे कृते <qt>पित्ल्लॢकार</qt> इति वैकल्पिकं रूपम्, तदभावे च   _अकः सवर्णे दीर्घः_ [[6.1.101]] इत्यनेन सवर्णदीर्घे कृते <qt>पितॄकारः</qt> इति रूपम् । 

5. तॄ ऌकारः → तृऌकारः । पक्षे सवर्णदीर्घं कृत्वा <qt>तॄकारः</qt> इति रूपम् । 

6. ऌ ऌकारः → ऌऌकारः । पक्षे सवर्णदीर्घं कृत्वा <qt>ॠकारः</qt> रूपम् । 

</list>

<title>_इकोऽसवर्णे शाकल्यस्य ह्रस्वश्च_ [[6.1.127]] तथा च _ऋत्यकः_ [[6.1.128]] इत्येतयोमर्ध्ये भेदः</title>

इवर्णात् उवर्णात्  वा ऋकारे / ऌकारे परे _ऋत्यकः_ [[6.1.128]] इत्यनेन यद् रूपम् सिद्ध्यति, तदेव रूपम् सामान्यतः _इकोऽसवर्णे शाकल्यस्य ह्रस्वश्च_ [[6.1.127]] इत्यनेन अपि सिद्ध्यति । परन्तु <b>_इकोऽसवर्णे शाकल्यस्य ह्रस्वश्च_ [[6.1.127]] इति सूत्रम्  <! सित्-समासयोः शाकलप्रतिषेधो वक्तव्यः!> इति वार्त्तिकसामर्थ्यात् समासस्य विषये न प्रवर्तते । _ऋत्यकः_ [[6.1.128]] इति सूत्रम् तु समासस्य विषये अपि प्रवर्तते ।</b> अतः <qt>नद्याः ऋषिः</qt> इत्यत्र षष्ठीसमासे कृते _इकोऽसवर्णे शाकल्यस्य ह्रस्वश्च_ [[6.1.127]] इत्यनेन ह्रस्वादेशः प्रकृतिभावः वा नैव सम्भवति । अत्र तत्कार्यं कर्तुम् _ऋत्यकः_ [[6.1.128]] इत्येव सूत्रम् प्रयोक्तव्यम् ।

<title>दलकृत्यम्</title>

<b>1. ऋति इत्यत्र तपरकरणम् किमर्थम् ?</b> अत्र ऋकारस्य तपरकरणेन _तपरस्तत्कालस्य_ [[1.1.70]] इति तात्कालिकभेदस्य एव ग्रहणं भवति, अतः अस्य सूत्रस्य प्रसक्तिः केवलम् ऋकारे/ऌकारे परे च सम्भवति, न हि दीर्घ-ॠकारे परे । अतः <qt>पितृ + ॠकारः</qt> इत्यत्र केवलम् सवर्णदीर्घं कृत्वा <qt>पितॄकारः</qt> इति शब्दः सिद्ध्यति । 

<b>2. पदान्तस्य इति किमर्थम् ?</b> अक्-वर्णः पदान्ते नास्ति चेत् प्रकृतसूत्रेण ह्रस्वादेशः प्रकृतिभावः वा न भवति । यथा,  <qt>ऋच्छ्</qt> धातोः लङ्लकारस्य प्रथमपुरुषैकवचनस्य प्रक्रियायाम् आडागमे कृते <qt>आ + ऋच्छ् + त्</qt> इति स्थिते अत्र प्रकृतसूत्रम् नैव प्रवर्तते, यतः अत्र <qt>आ</qt> इति भिन्नम् पदम् नास्ति । अत्र _आटश्च_ [[6.1.90]] इत्यनेन वृद्धि-एकादेशं कृत्वा <qt>आर्च्छत्</qt> इत्येव रूपं सिद्ध्यति ।

                                                



