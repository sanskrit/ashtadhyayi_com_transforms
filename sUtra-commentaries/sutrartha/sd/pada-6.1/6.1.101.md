---
index: 6.1.101
sutra: अकः सवर्णे दीर्घः

---
<pt>

अक् = अ, आ, इ, ई, उ, ऊ, ऋ, ॠ, ऌ ।

अच् = अ, आ, इ, ई, उ, ऊ, ऋ, ॠ, ऌ, ए, ऐ, ओ, औ ।

</pr>

अक्-वर्णात् संहितायाम् सवर्णः अच्-वर्णः विद्यते चेत् पूर्वपरयोः एकः सवर्णदीर्घः भवति । उदाहरणानि एतानि —

<hlb>1. अवर्णात् परः अवर्णः —</hlb>

<list>

1. दैत्यस्य अरिः → दैत्य + अरिः → दैत्यारिः ।

2. गङ्गायाः अरिः → गङ्गा + अरिः → गङ्गारिः ।

3. कृष्णस्य आतिथ्यम् → कृष्ण + आतिथ्यम् → कृष्णातिथ्यम् ।

4. सीतायाः आतिथ्यम् → सीता + आतिथ्यम् → सीताथित्यम् । 

</list>

<hlb>2. इवर्णात् परः इवर्णः —</hlb>

<list>

1.  शचेः इन्द्रः → शचि + इन्द्रः  → शचीन्द्रः ।

2.  नद्याः इन्द्रः → नदी + इन्द्रः →  नदीन्द्रः ।

3. मुनीनाम् ईशः → मुनि + ईशः → मुनीशः । 

4. श्रियः ईशः → श्री + ईशः  → श्रीशः ।

4. सीतायाः आतिथ्यम् → सीता + आतिथ्यम् → सीताथित्यम् । 

</list>

<hlb>3. उवर्णात् परः उवर्णः —</hlb>

<list>

1.  भानोः उदयः → भानु + उदयः → भानूदयः ।

2.  भुवाः उदयः → भू  + उदयः → भूदयः ।

3.  शिशोः ऊतिः (रक्षणम्) → शिशु + ऊतिः → शिशूतिः ।

4.  वध्वाः ऊतिः → वधू + ऊतिः → वधूतिः ।

</list>

<hlb>4. ऋवर्णात् परः ऋवर्णः/ऌवर्णः —</hlb>

<list>

1. पितुः ऋणम् → पितृ + ऋणम → पितॄणम् ।

2. होतृ + ऌकारः → होतृ + ऌकारः → होतॄकारः । ऋकार-ऌकारयोः सवर्णदीर्घे दीर्घ-ॠकारः एकादेशरूपेण विधीयते ।

</list>

<title>वार्त्तिकद्वयम्</title>

अस्मिन् सूत्रे  काशिकायां कौमुद्यां च द्वे वार्त्तिके पाठिते स्तः । एते वार्त्तिके एतदृशे —

<b><!1. ऋति सवर्णे र्रृ वा !> —</b>

<b>ह्रस्व-ऋकारात् परः ह्रस्व-ऋकारः विद्यते चेत्, पूर्वपरयोः विकल्पेन  'र्रृ' इति कश्चन पररूपैकादेशः भवति</b> — इति अस्य वार्त्तिकस्य अर्थः । अत्र पररूपैकादेशेन विहितः 'र्रृ' इति वर्णः द्विमात्रिकः अस्ति । द्वौ रेफौ तथा एकः ऋकारः एतेषाम् मेलनं कृत्वा अयं विशेषः वर्णः जायते (र्रृ = र् + र् + ऋ) । अस्य वर्णस्य <b>नरसिंह-ऋकारः</b> इति नाम दीयते ।  अतः <qt>होतृ + ऋकार</qt> इत्यत्र —

<list>

1. अनेन वार्त्तिकेन विकल्पेन द्वयोः सामान्य-ऋकारयोः एकादेशे (नरसिंह-ऋकारे) कृते <qt>होत्र्रृकार</qt> इति शब्दः सिद्ध्यति । 

2. विकल्पाभावे _अकः सवर्णे दीर्घः_ [[6.1.101]] इति सवर्णदीर्घं कृत्वा <qt>होतॄकार</qt> इत्यपि सिद्ध्यति । 

3. अपि च _ऋत्यकः_ [[6.1.128]] अनेन सूत्रेण पाक्षिके प्रकृतिभावे कृते <qt>होतृऋकार</qt> इति अपि रूपं सिद्ध्यति ।

</list>

<b><!2. ऌति सवर्णे ल्लॢ वा !> —</b>

<b>ह्रस्व-ऋकारात् परः ह्रस्व-ऌकारः विद्यते चेत्, पूर्वपरयोः विकल्पेन  'ल्लॢ' इति कश्चन पररूपैकादेशः भवति</b> — इति अस्य वार्त्तिकस्य अर्थः । अत्र पररूपैकादेशेन विहितः 'ल्लॢ' इति वर्णः द्विमात्रिकः अस्ति । द्वौ लकारौ तथा एकः ऌकारः एतेषाम् मेलनं कृत्वा अयं विशेषः वर्णः जायते (ल्लॢ = ल् + ल् + ऌ) । अस्य <b>नरसिंह-ऌकारः</b> इति नाम दीयते ।  अतः <qt>होतृ + ऌकार</qt> इत्यत्र —

<list>

1. अनेन वार्त्तिकेन विकल्पेन द्वयोः सामान्य-ऋकारयोः एकादेशे (नरसिंह-ऌकारे) कृते <qt>होत्ल्लॢकार</qt> इति शब्दः सिद्ध्यति । 

2. विकल्पाभावे _अकः सवर्णे दीर्घः_ [[6.1.101]] इति सवर्णदीर्घं कृत्वा <qt>होतॄकार</qt> इत्यपि सिद्ध्यति । 

3. अपि च _ऋत्यकः_ [[6.1.128]] अनेन सूत्रेण पाक्षिके प्रकृतिभावे कृते <qt>होतृऌकार</qt> इति अपि रूपं सिद्ध्यति ।

</list>

<title>बाध्यबाधकभावः</title>

प्रकृतसूत्रम् _आद्गुणः_ [[6.1.87]] तथा च _इको यणचि_ [[6.177]] इत्येतयोः अपवादरूपेण विधीयते । अवर्णात् सवर्णे अवर्णे परे _आद्गुणः_ [[6.1.87]] इत्यनेन गुणैकादेशे प्राप्ते तं बाधित्वा अनेन सूत्रेण सवर्णदीर्घैकादेशः भवति (यथा, <qt>दैत्य + अरि → दैत्यारि</qt> इति) । एवमेव इवर्णात् उवर्णात् ऋवर्णात् वा सवर्णे अच्-वर्णे परे _इको यणचि_ [[6.177]] इत्यनेन यणादेशे प्राप्ते तं बाधित्वा अनेन सूत्रेण सवर्णदीर्घैकादेशः भवति (यथा, <qt>मुनि + ईश → मुनीश</qt> इति) ।

_ओमाङोश्च_ [[6.1.95]] तथा च _अतो गुणे_ [[6.1.97]] इति द्वे सूत्रे _अकः सवर्णे दीर्घः_ [[6.1.101]] इत्यस्य सूत्रस्य अपवादरूपेण  प्रवर्तेते ।

<title>सूत्रे 'अचि' पदस्य अनुवृत्तिः</title>

अस्मिन् सूत्रे _इको यणचि_ [[6.1.77]] सूत्रात् 'अचि' इति पदम् अनुवर्तते । _तुल्यास्यप्रयत्नं सवर्णम्_ [[1.1.9]] तथा _नाज्झलौ_ [[1.1.10]]  इत्येताभ्याम् सूत्राभ्याम् दीर्घ-ईकार-शकारयोः तथा च दीर्घ-ऋकार-षकारयोः सावर्ण्यं न निवार्यते, अतः अस्मिन् सूत्रे 'अचि' ग्रहणं न क्रियते चेत् 'कुमारी शेते' एतादृशेषु वाक्येषु अपि अनिष्टं सवर्णदीर्घं प्रसज्येत । अस्य विषयस्य विस्तरः  <a  target='_blank' href='https://docs.google.com/document/d/1GB_je5OLMwfREZ4f4pVYJX_OHhpDTIy0aMRc9IKY8HQ/pub'>अस्मिन् लेखे</a>  द्रष्टव्यः ।

<title>अकोऽकि दीर्घः इत्येव सुवचम्</title>

सिद्धान्तकौमुद्याम् अस्य सूत्रस्य व्याख्याने दीक्षितः _अकोऽकि दीर्घः_ इत्येव सूत्रम् भवतु इति सूचयति । एतादृशम् सूत्रम् क्रियते चेत् लाघवम् अपि सम्भवति इति आशयः । तत्कथमिति चेत्, 'अकः अकि' इत्युच्यमाने 'अचि' इत्यस्य अनुवृत्तिः न हि आवश्यकी वर्तते । अपि च, सूत्रे 'सवर्ण' इति शब्दः अपि नैव आवश्यकः वर्तते, यतः _यथासंख्यमनुदेशः समानाम्_ [[1.3.10]] इत्यनेन अक्-वर्णस्य यथासङ्ख्यम् अक्-वर्णेन सह एकादेशः यदा भवति तदा सः सवर्णेन सह एव भवितुम् शक्नोति ।

