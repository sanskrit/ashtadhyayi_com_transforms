---
index: 6.1.130
sutra: ई३ चाक्रवर्मणस्य

---
प्लुत-ईकारात् अच्-वर्णः अग्रे अस्ति चेत् चाक्रवर्मणस्य मतेन (इत्युक्ते, विकल्पेन) सः प्लुतः ईकारः अप्लुतवत् कार्यं करोति । 



यथा - 'चिनुहि(3)  + इदम्'  इत्यत्र हकारात् परः इकारः प्लुतः अस्ति, अतः _प्लुतप्रगृह्या अचि नित्यम्_ [[6.1.125]] इत्यनेन प्रकृतिभावः जायते । परन्तु वर्तमानसूत्रेण अयं प्लुतः अप्लुतवत् कार्यम् करोति, अतः संहितायाः विवक्षायाम् _अकः सवर्णे दीर्घः_ [[6.1.101]] इत्यने सवर्णदीर्घे कृते 'चिनुहीदम्' इति अपि रूपं जायते ।



विशेषः - 'चिनुहि3 + इति' इत्यत्र _अप्लुतवदुपस्थिते_ [[6.1.129]] इत्यनेन ई(3) इत्यस्य नित्यं अप्लुतवत्-अवस्थायाम् प्राप्तायाम् वर्तमासूत्रेण केवलं विकल्पेन एव तस्य विधानं भवति । तथा च,  'चिनुहि(3)  + इदम्' इत्यत्र _अप्लुतवदुपस्थिते_ [[6.1.129]] इत्यनेन ई(3) इत्यस्य अप्लुतवत्-अवस्थायाम् न प्राप्तायाम् वर्तमानसूत्रेण तस्य विकल्पेन अप्लुतवत्-अवस्था जायते । अतः एतत् 'उभयविभाषा'याः उदाहरणम् । अस्मिन् विषये अधिकम् _न वेति विभाषा_ [[1.1.44]] इत्यत्र द्रष्टव्यम् ।



                                         