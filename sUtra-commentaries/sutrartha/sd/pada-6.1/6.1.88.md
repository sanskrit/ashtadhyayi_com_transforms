---
index: 6.1.88
sutra: वृद्धिरेचि

---
अकारात् / आकारात् यदि एकार/ओकार/ऐकार/औकारः आगच्छति तर्हि उभयोः एकः वृद्धि-आदेशः भवति । 



_वृद्धिरादैच्_ [[1|1|1]] इत्यनेन आ-ऐ-औ-वर्णानाम् वृद्धिसंज्ञा भवति । एतेषु _स्थानेऽन्तरतमः_ [[1|1|50]] इत्यनेन स्थानसाधर्म्येण यः वर्णः सदृशतमः सः आदेशरूपेण आगच्छति ।



इदम् सूत्रम् _आद्गुणः_ [[6।1।87]] इत्यस्य अपवादरूपेण आगच्छति । इत्युक्ते, अ/आ + ए/ओ/ऐ/औ इत्यत्र  _आद्गुणः_ [[6।1।87]] इत्यनेन गुण-एकादेशे प्राप्ते <ऽयेन नाप्राप्ते यः विधिः आरभ्यते, सः तस्य बाधकः भवतिऽ> अनया परिभाषया  गुणस्य अपवादरूपेण वर्तमानसूत्रेण वृद्धि-एकादेशः भवति ।               



1) अ/आ + ए/ऐ इत्यत्र उभयोः स्थाने स्थानसाधर्म्येण ऐकारः आगच्छति । अकारस्य उच्चारणस्थानम् = कण्ठः । एकार-ऐकारयोः  उच्चारणस्थानम् कण्ठतालु ।]

यथा - एक + एक = एकैक । सा + एषा = सैषा । न + ऐच्छत् = नैच्छत् ।  सा + ऐच्छत् = सैच्छत् ।



2) अ/आ + ओ/औ इत्यत्र उभयोः स्थाने स्थानसाधर्म्येण औकारः आगच्छति । अकारस्य उच्चारणस्थानम् = कण्ठः । ओकार-औकारयोः  उच्चारणस्थानम् कण्ठोष्ठम् ।]

यथा - एक + ओषधिः = एकौषधिः । गङ्गा + ओघः = गङ्गौघः । एक + औत्कण्ठ्यम् = एकौत्कण्ठ्यम् । कृष्णा  +  औत्कण्ठ्यम् = कृष्णौत्कण्ठ्यम् ।



