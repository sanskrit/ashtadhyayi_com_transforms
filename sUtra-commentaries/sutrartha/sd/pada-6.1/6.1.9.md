---
index: 6.1.9
sutra: सन्यङोः

---
अस्मिन् सूत्रे 'अनभ्यासः धातुः' इति अनुवर्तितम्  अस्ति । 'अनभ्यास' इत्युक्ते सः धातुः यः अभ्यासेन सह न आगच्छति । _पूर्वोभ्यासः_ [[6.1.4]] इत्यनेन द्वित्वे कृते द्वयोः यः पूर्वः (प्रथमः), तस्य अभ्याससंज्ञा भवति । अतः यस्य धातोः द्वित्वं कृतं नास्ति, तादृशः धातुः अनभ्यासः धातुः इत्युच्यते । अस्य धातोः सन्-प्रत्यये परे, यङ्-प्रत्यये च परे द्वित्वं भवति । यथा -



1. पठ्-धातोः सन्-प्रत्ययान्तः आतिदेशिकः धातुः एतादृशम् सिद्ध्यति - 

पठ् + सन् [_धातोः कर्मणः समानकर्तृकात् इच्छायां वा_ [[3.1.7]] इति सन्-प्रत्ययः]

→ पठ्  पठ् + स [_सन्यङोः_ [[6.1.9]] इति पठ्-इत्यस्य द्वित्वम्]

→ प पठ् + स [_हलादि शेषः_ [[7.4.60]] इति ठकारलोपः]

→ पि पठ् + स [_सन्यतः_ [[7.4.79]] इति अभ्यासस्य इकारादेशः]     

→  पि पठ् इट् + स [_आर्धधातुकस्य इड् वलादेः_ [[7.2.35]] इति इडागमः]

→ पिपठिष [_आदेशप्रत्यययोः_ [[8.3.59]] इति षत्वम्]



2. भू-धातोः यङ्-प्रत्ययान्तः आतिदेशिकधातुः एतादृशं सिद्ध्यति -

भू + यङ् [_धातोरेकाचो हलादे क्रियासमभिहारे यङ्_ [[3.1.22]] इति यङ्]

→ भू  भू य [_सन्यङोः_ [[6.1.9]] इति भू-इत्यस्य द्वित्वम्]

→ भु भू य [ _ह्रस्वः_ [[7.3.59]] इति अभ्यासस्य ह्रस्वः]

→ भो भू य [_गुणो यङ्लुकोः_ [[7.4.82]] इति यङ्-प्रत्यये परे अभ्यासस्य गुणः]

→ बोभूय [_अभ्यासे चर्च्च_ [[8.4.54]] इति जश्त्वम् ]

