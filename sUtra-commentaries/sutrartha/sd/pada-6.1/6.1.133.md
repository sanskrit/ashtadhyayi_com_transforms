---
index: 6.1.133
sutra: स्यश्छन्दसि बहुलम्

---
'त्यद् + सुँ' इत्यस्य अग्रे हल्-वर्णः आगच्छति चेत् वेदेषु सुँ-प्रत्ययस्य बहुलम् (इत्युक्ते, केषुचन स्थलेषु) लोपः कृतः दृश्यते । लोपे कृते 'त्य' इति रूपम् जायते । लोपाभावे तु 'त्यः' इति विसर्गान्तं रूपं लभ्यते ।



उदाहरणानि

1. 'उत स्य वाजी क्षिपणिं' - (ऋग्वेदः 4.40.4) - अत्र 'त्यद् + सुँ + वाजि' इत्यत्र स्य-इत्यस्मात् परस्य सुँ-प्रत्ययस्य लोपः कृतः अस्ति । प्रक्रिया इयम् - 

त्यद् + सुँ + वाजी    

त्य   अ + सुँ + वाजी [_त्यदादीनामः_ [[7.2.102]]] इति दकारस्य अकारः]

→ त्य  + सुँ + वाजी [_अतो गुणे_ [[6.1.97]] इति गुण-एकादेशः पररूपः अकारः]

→ स्य + सुँ + वाजी [_तदोः सः सावनन्त्ययोः_ [[7.2.106]] इति तकारस्य सकारः]

→ स्य + वाजी [_स्यश्छन्दसि बहुलम्_ [[6.1.133]] इति सुँलोपः]

→ स्य वाजी



2. 'यत्र स्यो निपतेत्' एतादृशेषु वाक्येषु _स्यश्छन्दसि बहुलम्_ [[6.1.133]] इत्यननैव अयं लोपः न कृतः अपि दृश्यते । अत्र  सुँ-प्रत्ययस्य _ससजुषो रुँः_ [[8.2.66]] इत्यनेन रुँत्वे कृते _हशि च_ [[6.1.114]] इत्यनेन तस्य उकारादेशं कृत्वा _आद्गुणः_ [[6.1.87]] इति गुण-एकादेशं कृत्वा 'स्यो निपतेत्' इति रूपं सिद्ध्यति ।