---
index: 6.1.99
sutra: नाम्रेडितस्यान्त्यस्य तु वा

---
किम् नाम आम्रेडितम्? _सर्वस्य द्वे_ [[8.1.1]] अस्मिन् अधिकारे यदा द्वित्वं भवति, तदा द्वितीयस्य शब्दस्य आम्रेेडितसंज्ञा भवति । _तस्य परमाम्रेडितम्_ [[8.1.2]] इति अस्याः संज्ञायाः विधायकम् सूत्रम् ।

यत्र ध्वनेः स्पष्टरूपेण वर्णनम् / अनुकरणम् कर्तुं न शक्यते, तत्र तम् ध्वनिं दर्शयितुम् तत्र केचन शब्दाः भाषायाम् प्रयुज्यन्ते । यथा - पटत्, घटत्, छमत् आदयः । एतादृशाः शब्दाः यदि आम्रेडितसंज्ञकाः भवन्ति, तर्हि एतेभ्यः 'इति' शब्दे स्थिते, पूर्वशब्दस्य 'अत्' तथा परशब्दस्य 'इ' एतयोः _अव्यक्तानुकरणस्यात इतौ_ [[6.1.98]] इत्यनेन पररूप-एकादेशे प्राप्ते; तत् नित्यं बाधित्वा तकार-इकारयोः विकल्पेन पररूप-एकादेशः इकारः भवति इति पूर्वसूत्रेण।

यथा - 'पटत् इति' इत्यत्र _नित्यवीप्सयोः_ [[8.1.4]] इत्यनेन, उत _प्रकारे गुणवचनस्य_ [[8.1.12]] अस्मिन् सूत्रे पाठितेन अनेन वार्त्तिकेन द्वित्वं कृत्वा 'पटत् पटत् इति' एतत् सिद्ध्यति । अत्र द्वितीयः पटत्-शब्दः आम्रेडित-संज्ञकः अस्ति, अतः इति-शब्दे परे तकार-इकारयोः विकल्पेन पररूप-एकादेशः भवति । पक्षे (यदा पररूप-एकादेशः न भवति तदा केवलं वर्णमेलनं भवति -

पटत् पटत् इति

--> पटत् पट इ ति [तकार-इकारयोः पररूप-एकादेशः इकारः]

--> पटत्पटेति [_आद्गुणः_ [[6.1.87]] इति गुण-एकादेशः]

पक्षे पटत्पटदिति इत्यपि सिद्ध्यति ।

स्मर्तव्यम् - 'पटत् इति करोति / भवति /अस्ति' इत्यस्मिन् प्रयोगे तु _डाचि बहुलं द्वे भवतः_ इति वार्त्तिकेन द्वित्वं भवति । वर्तमानसूत्रस्य प्रयोगः तु समानरीत्या एव भवति । यथा - पटत्पटेति करोति / पटत्पटदिति करोति - आदयः ।