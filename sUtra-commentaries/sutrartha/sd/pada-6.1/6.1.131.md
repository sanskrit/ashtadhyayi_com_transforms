---
index: 6.1.131
sutra: दिव उत्

---
'दिव्' इति वकारान्तस्त्रीलिङ्गः शब्दः । अस्य शब्दस्य यदा पदसंज्ञा भवति तदा तस्य उकारादेशः भवति । यथा -



1. दिव् + भ्याम् [तृतीयैकवचनस्य प्रत्ययः । दिव्-शब्दस्य _स्वादिष्वसर्वनामस्थाने_ [[1।4।17]] इति पदसंज्ञा]

→ दि उ + भ्याम् [_दिव उत्‌_ [[6।1।131]] इति उत्-आदेशः] 

→ द्युभ्याम् [_इको यणचि_ [[6।1।77]] इति यणादेशः]



2. विमलदिव् + सुँ / अम् [प्रथमाद्वितीययोः प्रत्ययः]     

→  विमलदिव् [_स्वमोर्नपुंसकात्_ [[7।1।23]] इति सुँप्रत्ययस्य लुक्]

→  विमलद्युः [_दिव उत्_ [[6।1।131]] इति पदान्तवकारस्य उत्वम्]



ज्ञातव्यम् - 

1. अस्मिन् सूत्रे 'उत्' इत्यत्र तकारः उच्चारणार्थः अस्ति ।

2. 'पदस्य उकारादेशः भवति' इत्यत्र _अलोन्त्यस्य_ [[1।1।52]] इत्यनेन पदस्य अन्तिमवर्णस्य उकारादेशः भवतीति ज्ञायते ।

3. <ऽपदाङ्गाधिकारे तस्य च तदन्तस्य चऽ> अनया परिभाषया 'दिवःपदस्य' इत्यनेन तेषां शब्दानामपि ग्रहणं भवति येषामन्ते 'दिव्' शब्दः अस्ति । यथा - सुदिव्, विमलदिव् आदयः । (अत्र यद्यपि पदाधिकारः नास्ति, तथापि 'पदस्य' इत्यनुवर्तते, अतः अस्याः परिभाषायाः प्रयोगः अत्र भवितुमर्हति ।)