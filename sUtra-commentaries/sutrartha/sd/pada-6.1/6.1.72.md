---
index: 6.1.72
sutra: संहितायाम्

---
'संहिता' इत्युक्ते वर्णानामातिशयसान्निध्यम् । _परः सन्निकर्षः संहिता_ [[1।4।109]] इति तस्य व्याख्या । इत्युक्ते, यत्र द्वयोः वर्णयोः उच्चारणस्य मध्ये विरामः न स्वीक्रियते, तत्र तयोः वर्णयोः मध्ये 'संहिता' अस्ति इत्युच्यते ।                     



एतत् सूत्रमधिकारसूत्रमस्ति । अस्मात् सूत्रात् आरभ्य _पारस्करप्रभृतीनि च संज्ञायाम्_ [[6।1।157]] इति सूत्रपर्यन्तम् यद् किमपि उच्यते, तत् 'संहितायाम् सत्याम्' एव भवति इत्यर्थः ।



ज्ञातव्यम् - अत्र 'संहितायाम्' इति विषयसप्तमी अस्ति, परसप्तमी / निमित्तसप्तमी न ।             

