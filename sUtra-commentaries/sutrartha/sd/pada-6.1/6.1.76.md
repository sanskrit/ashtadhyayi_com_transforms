---
index: 6.1.76
sutra: पदान्ताद्वा

---
पदान्तात् दीर्घस्वरात् परः छकारः आगच्छति चेत् संहितायाम् तस्य दीर्घस्वरस्य विकल्पेन तुक्-आगमः भवति । _आद्यन्तौ टकितौ_  [[1|1|46]] इत्यनेन अयमागमः स्थानिनः अनन्तरमागच्छति । 



यथा - 'सा + छाया' इत्यत्र -

1) संहिता नास्ति चेत् तुगागमः न भवति, अतः 'सा छाया' इत्येव तिष्ठति 

2) संहितायां सत्याम् विकल्पेन तुगागमः विधीयते, अतः 'साच्छाया', 'साछाया' एते द्वे रूपे सिद्ध्यतः ।





अत्र वार्तिकमेकं ज्ञातव्यम् -  <! विश्वजनादीनां छन्दसि वा तुगागमो भवतीति वक्तव्यम्।!> । इत्युक्ते, केषाञ्चन शब्दानां विषये यद्यपि तुगागमः कैश्चन सूत्रैः नित्यम् भवति, तथापि वेदेषु विकल्पेनैव कृतः दृश्यते । यथा, 'विश्वजन + छत्रम्' इत्यत्र _छे च_ [[6।1।73]] इत्यनेन नित्यम् तुगागमः भवति येन 'विश्वजनच्छत्रम्' इति रूपम् जायते । एतत् रूपम् तु वेदेषु दृश्यते एव, परन्तु 'विश्वजनछत्र' इति तुगागमं विना अपि रूपं प्रयुक्तं दृश्यते । 



ज्ञातव्यम् -

1.  यदि दीर्घस्वरः पदान्ते नास्ति (= अपदान्ते अस्ति), तर्हि _दीर्घात्_ [[6।1।75]] इत्यनेन तुगागमः नित्यम् भवति, विकल्पेन न । 

2. अस्मिन् सूत्रे स्थानीवाचकम् षष्ठ्यन्तं पदम् नास्ति । अस्याम् स्थितौ वस्तुतः यद्यपि <ऽउभयनिर्देशे पञ्चमीनिर्देशः बलीयान्ऽ>  इत्यनेन सामान्यरूपेण सप्तमीस्थं पदं स्थानिनं निर्देशयति, तथाप्यत्र पञ्चम्या निर्दिष्टम् पदम् 'दीर्घात्' इत्येव स्थानीरूपेण कार्यं करोति ।