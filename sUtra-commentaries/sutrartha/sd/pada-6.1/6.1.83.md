---
index: 6.1.83
sutra: भय्यप्रवय्ये च च्छन्दसि

---
यदा <qt>भी (भये)</qt> तथा च <qt>वी (प्रजनादिषु)</qt> एताभ्याम् धातुभ्याम् यत्-प्रत्ययः भवति, यदा वेदेषु अयादेशं निपात्य रूपं प्रयुक्तं दृश्यते । तद्यथा —

1) <b>बिभेति अस्मात्</b> (the one from which someone is afraid) अस्मिन् अर्थे भी-धातोः यत्-प्रत्यये कृते 'भय्य' इति शब्दः सिद्ध्यति । प्रक्रिया इयम् —

<pr>

बिभेति अस्मात् [कृद्वृत्तिः]

→ ञिभी (भये, जुहोत्यादिः <{3.2}>)

→ भी [_आदिर्ञिटुडवः_ [[1.3.5]],_तस्य लोपः_ [1.3.9]]]

→ भी + यत् [_कृत्यल्युटो बहुलम्_ [[3.3.113]] इति अपादाने यत्-प्रत्ययः]

→ भे + य [_सार्वधातुकार्धधातुकयोः_ [[7.3.84]] इति गुणः]

→ भय् + य [प्रकृतसूत्रेण अयादेशः निपात्यते ]

→ भय्य

</pr>

2) <b>प्रवीयते इति</b> (the one that is being impregnated) अस्मिन् अर्थे प्र-उपसर्गपूर्वात् वी-धातोः यत्-प्रत्यये कृते 'प्रवय्या' इति शब्दः सिद्ध्यति । प्रक्रिया इयम् —

<pr>

प्र + वी (गतिव्याप्तिप्रजनकान्त्यसनखादनेषु, अदादिः <{2.43}>)

→ प्र + वी + यत् + आ [_अचो यत्_ [[3.1.97]] इति यत्-प्रत्ययः । स्त्रीत्वं द्योतयितम् _अजाद्यतष्टाप्_ [[4.1.4]] इति टाप्-प्रत्ययः]

→ प्र + वे + य  + आ [_सार्वधातुकार्धधातुकयोः_ [[7.3.84]] इति गुणः]

→ प्र + वय् + य + आ [प्रकृतसूत्रेण अयादेशः निपात्यते ]

→ प्रवय्या [_अकः सवर्णे दीर्घः_ [[6.1.101]] इति सवर्णदीर्घादेशः]

</pr>

<note>इदं सूत्रं वैदिकशब्दानाम् सिद्ध्यर्थम् एव प्रयुज्यते । लोके तु 'भेय' तथा 'प्रवेया' इत्येव रूपे भवतः ।</note>

<title>वार्त्तिकम् - <!हृदय्या आपः उपसङ्ख्यानम्!> </title>

'हृद' शब्दात् तद्धितसंज्ञके यत्-प्रत्यये परे अकारस्य 'अय्' आदेशः निपात्यते, येन 'हृदय्य' इति शब्दः सिद्ध्यति — इति अस्य वार्त्तिकस्य आशयः । प्रक्रिया इयम्‌ —

<pr>

हृदे भवः [तद्धितवृत्तिः]

हृद + यत् + टाप् [_तत्र भवः_ [[4.3.53]] इत्यस्मिन् अर्थे _शरीरावयवाच्च_ [[4.3.55]] इत्यनेन यत्-प्रत्ययः । स्त्रीत्वं द्योतयितम् _अजाद्यतष्टाप्_ [[4.1.4]] इति टाप्-प्रत्ययः]

हृद् अय् + य + आ [अकारस्य अयादेशः निपात्यते]

→ हृदय्या [_अकः सवर्णे दीर्घः_ [[6.1.101]] इति सवर्णदीर्घादेशः]

</pr>

अस्य शब्दस्य प्रयोगः 'हृदय्याः आपः' अनेन प्रकारेण कृतः दृश्यते । अस्य प्रयोगस्य सिद्ध्यर्थम् एव इदं वार्त्तिकम् निर्मितम् अस्ति ।