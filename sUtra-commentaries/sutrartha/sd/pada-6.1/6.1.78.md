---
index: 6.1.78
sutra: एचोऽयवायावः

---
एच्-प्रत्याहारे चत्वारः वर्णाः आगच्छन्ति - ए, ओ, ऐ, औ ।

स्वरे परे एतेषां स्थाने _यथासङ्ख्यमनुदेशः समानाम्_ [[1.3.10]] इत्यनेन क्रमेण अय्, अव्, आय्, आव् - एते आदेशाः भवन्ति ।



यथा - 

1) एकारस्य स्थाने अय्-आदेशः - मते + इति = मत् अय् + इति = मतयिति ।

2) ओकारस्य स्थाने अव्-आदेशः - धेनो + इति = धेन् अव् + इति = धेनविति ।

3) ऐकारस्य स्थाने आय्-आदेशः - वन्दै + इति = वन्द्  आय् + इति = वन्दायिति ।

4) औकारस्य स्थाने आव्-आदेशः - बालौ + इति = बाल् आव् + इति  = बालाविति ।                         

                

ज्ञातव्यम् - एतेषु सर्वेषु आदेशेषु अन्तिमवर्णस्य इत्संज्ञा उच्चारणसामर्थ्यात् न भवति ।