---
index: 6.1.98
sutra: अव्यक्तानुकरणस्यात इतौ

---
<b>अव्यक्तानुकरणम्</b> इत्युक्ते कस्यचन ध्वनेः अस्फुटरूपेण अनुकरणम् (Trying to imitate a sound by using syllables).  लोके विद्यमानाः अनेके ध्वनयः वर्णैः स्पष्टरूपेण व्यक्ताः न भवन्ति । Many sounds that occur around us cannot be precisely expressed using the letters in the language. यथा - द्वारताडनस्य ध्वनिः (The sound of a knocking a door), घण्टायाः ध्वनिः (The sound of a bell), फलस्य पतनस्य ध्वनिः (The sound of a fruit falling on ground), जलप्रपातस्य ध्वनिः (The sound of a waterfall), सर्पस्य गमनस्य ध्वनिः ( The sound of crawling of snake) आदयः । एतेषाम् निर्देशार्थम् यद्यपि विशिष्टाः वर्णाः न विद्यन्ते, तथापि जनैः भिन्नासु भाषासु एते ध्वनयः भिन्नानाम् शब्दानाम् प्रयोगेण अवश्यम् निर्दिश्यन्ते । यथा - द्वारस्य ध्वनिः 'खट्-खट्' इत्यनेन, घटिकायाः ध्वनिः 'टिक्-टिक्' इत्यनेन, सर्पस्य ध्वनिः 'सर्-सर्' इत्यनेन, फलस्य पतनस्य ध्वनिः 'धम्' इत्यनेन - आदयः । संस्कृतभाषायाम् अपि एतादृशाः शब्दाः प्रयुक्ताः दृश्यन्ते । यथा - <b>पटत्</b> इति जलबिन्दूनाम् पतनस्य ध्वनिः (The sound of water droplets), <b>धमत्</b> इति बकुरवादनस्य ध्वनिः (The sound of blowing a trumpet), <b>छमत्</b>  (crackling noise) - आदयः । एतादृशाः शब्दाः अव्यक्तध्वनेः अनुकरणम् कुर्वन्ति (These sounds try to mimic an otherwise-non-reproducible sound),  अतः एते सर्वे शब्दाः <b>अव्यक्त-अनुकरण-वाचिनः</b> सन्ति इति उच्यते । <b>एतादृशेभ्यः  अव्यक्तानुकरणवाचिभ्यः शब्देभ्यः अनन्तरम् यदि 'इति' अयम् शब्दः आगच्छति तर्हि पूर्वशब्दस्य 'अत्' तथा परशब्दस्य 'इ' एतयोः  एकः पररूप-एकादेशः इकारः भवति</b> — इति प्रकृतसूत्रस्य आशयः । यथा — 

<pr>

पटत् इति 

→ पट् अत् + इ + ति 

→ पट् इ ति [_अव्यक्तानुकरणस्यात इतौ_ [[6.1.98]] इत्यनेन 'अत्' इत्यस्य इकारेण पररूपैकादेशः इकारः]

→  पटिति

</pr> 

एवमेव, <qt>घटत् इति → घटिति</qt> ।  <qt>छमत् इति → छमिति</qt> । <qt>डमत् इति → डमिति</qt> — एते शब्दाः अपि सिद्ध्यन्ति । 

<title>वार्त्तिकम् - <!अनेकाचः इति वक्तव्यम् !></title>

अस्य सूत्रस्य प्रयोगः अनेकाच्-शब्दानां विषये एव भवति इति अस्य वार्त्तिकस्य अर्थः ।  इत्युक्ते, यदि अनुकरणवाची शब्दः एकाच्-अस्ति, तर्हि इदम् पररूपम् न भवति  । यथा - <qt>श्रत् इति → श्रदिति</qt> । अत्र जश्त्वे कृते वर्णमेलनं कृत्वा रूपं सिद्ध्यति । 

<title>दलकृत्यम्</title>

<list>

1.<b> अव्यक्तानुकरणस्य इति किम्? </b> — यदि शब्दः ध्वनेः अनुकरणं न करोति तर्हि इदं सूत्रम् न प्रयुज्यते । <qt>जगत् + इति → जगदिति ।</qt>

2. <b> अतः इति किम् ? </b> — यदि अनुकरणवाचिनः शब्दस्य अन्ते 'अत्' इति न विद्यते तर्हि इदं सूत्रम् न प्रयुज्यते । <qt>मरट्  + इति → मरडिति ।</qt> <qt>घटद् + इति → घटदिति</qt> । अत्र दकारान्तः शब्दः अस्ति, तस्य तकारादेशः न सम्भवति, अतः अत्र अस्य सूत्रस्य प्रसक्तिः नास्ति । 

3. <b> इतौ इति किम् ? </b> — यदि उत्तरपदम् 'इति' इति न विद्यते तर्हि इदं सूत्रम् न प्रयुज्यते । <qt>पटत्  + अत्र → पटदत्र ।</qt>

</list>

<note>अस्मिन् सूत्रे प्रयुक्तः 'अत्' अयं शब्दः अकारस्य तपरकरणम् नास्ति, अपितु 'अत्' इति साक्षात् द्विमात्रिकः शब्दः अस्ति । अतः पूर्वपदस्थः यः 'अत्', तस्य सम्पूर्णस्य पररूपम् भवति ।</note>

