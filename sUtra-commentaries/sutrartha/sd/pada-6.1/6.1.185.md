---
index: 6.1.185
sutra: तित्स्वरितम्

---
यस्मिन् प्रत्यये तकारः इत्संज्ञकः अस्ति, सः प्रत्ययः 'तित्' प्रत्ययः अस्ति इत्युच्यते । एतादृशस्य तित्-प्रत्ययस्य स्वरः स्वरितसंज्ञकः भवति ।

1. पठ् + तव्यत् →  पठि॑तव्य । अत्र 'तव्यत्' अयम् 'तित्' प्रत्ययः अस्ति, अतः अत्र प्रत्ययस्य आदिस्वरः तकारात् परः अकारः  स्वरितः जायते  ।

2. किम् + अत् → क्व ॑ । अत्र 'अत्' अयम्  'तित्' प्रत्ययः अस्ति, अतः प्रत्ययस्य आदिस्वरः अकारः अत्र स्वरितः जायते ।

(विशेषः - वस्तुतः 'अत्' इति विभक्तिंसंज्ञकः प्रत्ययः अस्ति, अतः _न विभक्तौ तुस्माः_ [[1.3.4]] इत्यनेन तकारस्य इत्संज्ञा न भवितुमर्हति । परन्तु _न विभक्तौ तुस्माः_ [[1.3.4]] एतत् सूत्रम् 'अनित्यम्' अस्ति, अतः तकारस्य अत्र इत्संज्ञा क्रियते ।)

ज्ञातव्यम् -  _आद्युदात्तश्च_ [[3.1.3]] अनेन सूत्रेण प्रत्ययस्य आदिस्थः स्वरः उदात्तत्वं प्राप्नोति । तस्य अपवादत्वेन तित्-प्रत्ययस्य विषये अयं स्वरः स्वरितः जायते ।

