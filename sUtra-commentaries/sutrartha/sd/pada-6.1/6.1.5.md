---
index: 6.1.5
sutra: उभे अभ्यस्तम्

---
_एकाचो द्वे प्रथमस्य_ [[6.1.1]] इत्यस्मिन् अधिकारे यत्र द्वित्वम् भवति, तत्र द्वयोः समुदायेन 'अभ्यस्त'संज्ञा भवति । यथा -

1. 'पच्' इत्यस्य द्वित्वे कृते 'पच् पच्' इति प्राप्ते, अस्य समुदायस्य ('पच् पच्' इत्यस्य)  अभ्यस्तसंज्ञा भवति ।

2. 'जागृ' इत्यस्य द्वित्वे कृते 'जाग् जागृ' इति प्राप्ते, 'जाग् जाग्' समुदायस्य अभ्यस्तसंज्ञा भवति ।  अत्र ऋकारस्य द्वित्वं न क्रियते अतः तस्य अभ्यस्तसंज्ञायां समावेशः अपि न भवति । 

3. 'अटि' इत्यस्य द्वित्वे कृते  ' अटि टि' इति प्राप्ते, 'टि टि' इति समुदायस्य अभ्यस्तसंज्ञा भवति । अत्र अकारस्य द्वित्वं न भवति अतः तस्य अभ्यस्तसंज्ञायां समावेशः अपि न भवति । 

4. 'अर्चि' इत्यस्य द्वित्वे कृते 'अर्चि चि' इति प्राप्ते, 'चि चि' इति समुदायस्य अभ्यस्तसंज्ञा भवति । अत्र अकार-रेफयोः द्वित्वं न भवति अतः तयोः अभ्यस्तसंज्ञायां समावेशः अपि न भवति ।

अत्र 'समुदायस्य'  इयम् संज्ञा भवतीति ज्ञातव्यम् । अतः द्वयोः विहितयोः पृथक्-रूपेण अभ्यस्त-संज्ञा न भवति । तथा च, केवलं प्रथमस्य / केवलं द्वितीयस्य अपि  'अभ्यस्त'संज्ञा न भवति ।  अतएव अस्मिन् सूत्रे 'अभ्यस्तम्' इति एकवचनम् कृतमस्ति ।

'अभ्यस्त' संज्ञायाः प्रयोगः _अभ्यस्तानामादिः_ [[6.1.189]], _अभ्यस्तस्य च_ [[6.1.33]] एतादृशेषु सूत्रेषु कृतः अस्ति । 