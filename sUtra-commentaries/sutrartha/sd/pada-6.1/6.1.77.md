---
index: 6.1.77
sutra: इको यणचि

---
इक् प्रत्याहारे चत्वारः वर्णाः समाविश्यन्ते - इ, उ, ऋ, ऌ ।

यण् प्रत्याहारे अपि चत्वारः वर्णाः समाविश्यन्ते - य्, व्, र्, ल् ।

इक्-वर्णानाम् स्थाने स्वरे परे   _यथासङ्ख्यमनुदेशः समानाम्_ [[1.3.10]] इत्यनेन क्रमेण यण्-वर्णादेशाः भवन्ति ।

यथा -

1. इकारस्य स्थाने यकारः - दधि  + अत्र → दध्  य् + अत्र → दध्यत्र ।

2. ईकारस्य स्थाने यकारः - नदी + अत्र → नद् य् + अत्र → नद्यत्र ।

3. उकारस्य स्थाने वकारः - मधु + इति  → मध् व् + इति → मध्विति ।

4. ऊकारस्य स्थाने वकारः - वधू + आदेश = वध् व् + आदेश  → वध्वादेश ।

5. ऋकारस्य स्थाने रेफः - पितृ + इच्छा = पित् र् + इच्छा = पित्रिच्छा ।

6. ऌकारस्य स्थाने लकारः - ऌ + आकृति = ल् आकृति = लाकृति ।

ज्ञातव्यम् -

1. इक्-वर्णात् परस्य सवर्णे इक्-वर्णे परे परत्वेन अपवादत्वेन च  _अकः सवर्णे दीर्घः_ [[6.1.101]] इत्यनेन सवर्णदीर्घम् भवति ।

2. अत्र इक्-वर्णेन सर्वेषाम् सवर्णानाम् ग्रहणम् भवति, परन्तु यण्-वर्णेन सवर्णग्रहणं न भवति, यतः यण्-वर्णः अत्र 'विधीयमानः' अस्ति । अस्मिन् विषये _अणुदित्सवर्णस्य चाप्रत्ययः_ [[1.1.69]] इत्यत्र विस्तारेण उक्तमस्ति ।

