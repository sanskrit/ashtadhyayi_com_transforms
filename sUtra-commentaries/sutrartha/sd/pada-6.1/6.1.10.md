---
index: 6.1.10
sutra: श्लौ

---
'श्लु' इति प्रत्ययलोपस्य एका संज्ञा अस्ति, या _प्रत्ययस्य लुक्-श्लु-लुपः_ [[1।1।61]] इत्यनेन दीयते । यत्र 'श्लु' संज्ञया प्रत्ययलोपः भवति, तत्र वर्तमानसूत्रेण अनभ्यासस्य अङ्गस्य द्वित्वम् भवति । 



किम् नाम 'अनभ्यासः'? _पूर्वोभ्यासः_ [[6|1|4]] इत्यनेन द्वित्वे कृते द्वयोः यः पूर्वः (प्रथमः), तस्य 'अभ्यास'संज्ञा भवति । अतः यस्य धातोः द्वित्वं कृतं नास्ति, तादृशः धातुः 'अनभ्यासः धातुः' इत्युच्यते । अस्य धातोः श्लौ-परे द्वित्वं भवति ।    



यथा, जुहोत्यादिगणस्य 'दा' धातोः प्रथमपुरुषैकवचनस्य प्रक्रिया इयम् - 



दा + लट् [_वर्तमाने लट्_ [[3।2।123]] इति लट्]

→ दा + तिप् [_तिप्तस्.._ [[3।4।78]] इति तिप्]

→ दा + शप् + ति [_कर्तरि शप्_ [[3।1।68]] इति शप्]

→ दा + ति [_जुहोत्यादिभ्यः श्लुः_ [[2।4।75]] इति प्रत्ययस्य श्लुः (लोपः)।]

→ दा दा + ति [प्रत्ययस्य श्लु-इत्यनेन लोपे कृते _श्लौ_ [[6।1।10]] इत्यनेन अङ्गस्य द्वित्वं भवति ]

→ द दा + ति [_ह्रस्वः_ [[7।4।59]] इति ह्रस्वः]

→ ददाति ।



अत्र शप्-विकरणस्य लोपः 'श्लु' संज्ञया कृतः अस्ति । अतः लोपात् अनन्तरम् _श्लौ_ [[6।1।10]] इत्यनेन अङ्गस्य द्वित्वं अपि क्रियते । 