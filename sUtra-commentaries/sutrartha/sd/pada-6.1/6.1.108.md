---
index: 6.1.108
sutra: सम्प्रसारणाच्च

---
यण्-वर्णस्य स्थाने विधीयमानः इक्-वर्णः _इग्यणः सम्प्रसारणम्_ [[1.1.45]] इत्यनेन सूत्रेण सम्प्रसारणसंज्ञकः भवति । अस्याः प्रक्रियायाः निर्देशः अपि 'सम्प्रसारणम्' इत्यननैव क्रियते । एतादृशे सम्प्रसारणे कृते, प्रारम्भे यण्-वर्णात् अनन्तरम् विद्यमानः अच्-वर्णः अनेन सम्प्रसारणसंज्ञकेन वर्णेन सह पुनः यणादेशं मा कार्षीत् इति स्पष्टीकर्तुम् प्रकृतसूत्रेण सम्प्रसारणसंज्ञकवर्णस्य अच्-वर्णेन सह पूर्वरूपम् उच्यते ।  इत्युक्ते, <qt>य (= य् + अ)</qt> इत्यत्र विद्यमानस्य यकारस्य सम्प्रसारणे इकारादेशे प्राप्ते, <qt> इ + अ</qt> इति जाते पुनः इकार-अकारयोः यणादेशे यकारः मा भूत् इति हेतुना अत्र — &nbsp;<i>अकारस्य इकारेण एकादेशं कृत्वा इकारः एव सिद्ध्यति — &nbsp;</i> इति ज्ञापनार्थम् इदं सूत्रम् निर्मितम् अस्ति ।  उदाहरणानि एतानि —

1. यज्-धातोः निष्ठाप्रत्ययान्तस्य 'इष्ट' इति रूपस्य प्रक्रियायाम्  _वचिस्वपियजादीनां किति_ [[6.1.15]] इति सूत्रेण सम्प्रसारणं कृत्वा ततः _सम्प्रसारणाच्च_ [[6.1.108]] इति सूत्रेण पूर्वरूपम् क्रियते —

<pr>

यजँ (देवपूजासङ्गतिकरणदानेषु, भ्वादिः, <{1.1157}>)

→‌ यज् + क्त [_निष्ठा_ [[3.2.102]] इति क्त-प्रत्ययः]

→ इअज् + त [_वचिस्वपियजादीनां किति_ [[6.1.15]] इत्यनेन कित्-प्रत्यये परे यकारस्य सम्प्रसारणम् इकारः । अत्र केवलं यकारस्य एव सम्प्रसारणम् भवति, 'य् + अ' इत्यस्य वर्णद्वयस्य न ।]

→ इ ज् त [इकार-अकारयोः _इको यणचि_ [[6.1.77]] इत्यनेन यणादेशः भवति चेत् पुनः यकारस्य एव निर्माणम् भवेत् । तद्बाधित्वा_सम्प्रसारणाच्च_ [[6.1.108]] इत्यनेन पूर्वरूप-एकादेशः इकारः विधीयते ]

→ इष् त [_व्रश्चभ्रस्जसृजमृजयजराजभ्राजच्छशां षः_ [[8.2.36]] इति जकारस्य षकारः]

→ इष्ट [_ष्टुना ष्टुः_ [[8.4.41]] इति ष्टुत्वम्]

</pr>

2.  युवन्-शब्दस्य चतुर्थ्येकवचनस्य रूपे  _श्वयुवमघोनामतद्धिते_ [[6.4.133]] इत्यनेन वकारस्य सम्प्रसारणे (उकारे) कृते ततः _सम्प्रसारणाच्च_ [[6.1.108]] इति सूत्रेण पूर्वरूपम् क्रियते —

<pr>

युवन् + ङे [चतुर्थ्येकवचनस्य प्रत्ययः]

→ यु उ अ न् + ए [_श्वयुवमघोनामतद्धिते_ [[6.4.133]] इति वकारस्य सम्प्रसारणम् उकारः । ]

→ यु उ न् ए [उकार-अकारयोः _इको यणचि_ [[6.1.77]] इत्यनेन यणादेशः भवति चेत् पुनः वकारस्य एव निर्माणम् भवेत् । तद्बाधित्वा_सम्प्रसारणाच्च_ [[6.1.108]] इत्यनेन पूर्वरूप-एकादेशः उकारः विधीयते ।]

→ यूने [_अकः सवर्णे दीर्घः_ [[6.1.101]] इति सवर्णदीर्घः]

</pr>

3.  'त्रयाणाम् पूरणः' अस्मिन् अर्थे  'त्रि' शब्दात् 'तीय' इति तद्धितप्रत्ययः विधीयते । प्रक्रियायाम् _त्रेः सम्प्रसारणम् च_ [[5.2.55]] इत्यनेन  सम्प्रसारणम् भवति ।   _सम्प्रसारणाच्च_ [[6.1.108]] इति सूत्रेण पूर्वरूपम् क्रियते । प्रक्रिया इयम् -

<pr>

त्रयाणाम् पूरणः [तद्धितवृत्तिः]

त्रि + तीय [_त्रेः सम्प्रसारणम् च_ [[5.2.55]] इति तीय-प्रत्ययः ]

→ त्  + ऋ + ई + तीय [_त्रेः सम्प्रसारणम् च_ [[5.2.55]] इत्यनेनैव सम्प्रसारणम् अपि भवति । रेफस्य सम्प्रसारणे ऋकारः जायते ।]

→ त् + ऋ + तीय [ऋकार-ईकारयोः _सम्प्रसारणाच्च_ [[6.1.108]] पूर्वरूप-एकादेशः ऋकारः भवति ।]

→ तृतीय

</pr>

<title>पूर्वरूपैकादेशस्य सम्प्रसारणसंज्ञा न विद्यते</title>

<b>सम्प्रसारणसंज्ञकवर्णस्य तस्मात् अनन्तरम् विद्यमाननेन अच्-वर्णेन सह यः पूर्वरूपैकादेशः भवति, तस्य पुनः सम्प्रसारणसंज्ञा न भवति</b> । यथा, <qt>शकान् ह्वयति</qt> इत्यत्र <qt>ह्वे</qt>-धातोः आदौ _आदेच उपदेशेऽशिति_ [[6.1.45]] इत्यनेन आकारादेशे कृते, ततश्च क्विप्-प्रत्यये कृते,_वचिस्वपियजादीनां किति_ [[6.1.15]] इत्यनेन वकारस्य सम्प्रसारणे उकारः, ततश्च उकार-आकारयोः _सम्प्रसारणाच्च_ [[6.1.108]] इति पूर्वरूपं कृत्वा ततः _हलः_ [[6.4.2]] इत्यनेन दीर्घादेशे कृते <qt>शकहू</qt> इति शब्दः सिद्ध्यति । अस्मिन् शब्दे विद्यमानः ऊकारः सम्प्रसारणप्रक्रियया निर्मितः नास्ति अपितु पूर्वरूपैकादेशं कृत्वा ततः दीर्घादेशं कृत्वा निर्मितः अस्ति, अतः अस्य सम्प्रसारणसंज्ञा न दीयते । यदि अस्यापि सम्प्रसारणसंज्ञा अभविष्यत्, तर्हि अस्य शब्दस्य प्रथमाद्विवचनस्य रूपे <qt>शकहू + औ</qt> इति स्थिते पुनः _सम्प्रसारणाच्च_ [[6.1.108]] इत्यनेन अनिष्टः पूर्वरूपैकादेशः अभविष्यत् । परन्तु ऊकारस्य अत्र सम्प्रसारणसंज्ञायाः अभावात् तादृशः अनिष्टः प्रयोगः नैव सिद्ध्यति । अयमेव विषयः पदमञ्जर्याम् अपि स्पष्टीकृतः अस्ति —

<source>

यणः स्थाने यः इक्, सः सम्प्रसारणम् । एकादेशः तु न यण्स्थानिकः । वर्णाश्रयत्वात् च अन्तादिवद्भावः अपि नास्ति, एवम् पूर्वत्वम् एव तावत्, न सम्प्रसारणम् । किं पुनः, तत्स्थानिक ऊकारः इति पूर्वैकादेशाभावः । 

<light>The ऊ generated by the दीर्घादेश is not even a पूर्वरूप-एकादेश (the पूर्वरूप-एकादेश was 'उ'), and hence there is no question of even thinking whether ऊ can be called सम्प्रसारणम् or not. 

</source>

काशिकायाम् तु अयं विषयः किञ्चित् भिन्नरूपेण प्रतिपादितः अस्ति । तत्र काशिकाकारः वदति — <hl>अन्तरङ्गे च अचि कृतार्थम् वचनम् इति बाह्ये पश्चात् सन्निपतते पूर्वत्वं न भवति</hl> —‌ इति । काशिकाकारस्य मतेन अत्र पूर्वरूपैकादेशेन प्राप्तस्य उकारस्य यद्यपि सम्प्रसारणसंज्ञा स्वीक्रियते, तथापि तस्याः सम्प्रसारणसंज्ञायाः पूर्वमेव (पूर्वरूप-एकादेशस्य प्रक्रियायाम्) चरितार्थत्वात् पुनः तद्विषयकम् कार्यं न प्रवर्तते — इति । 

<note>The above technique used by काशिका, where — the उत्तरपक्ष temporarily agrees to the incorrect assumptions of पूर्वपक्ष, just so as to have some common grounds for argument, and also because such an incorrect assumption still allows the उत्तरपक्ष to prove the right point — is known as <b>अभ्युपाय</b>. For instance, in the current case, even if the actual point is that 'ऊ' is not a सम्प्रसारणसंज्ञक letter, still काशिका assumes it otherwise (just to agree to a common ground with the पूर्वपक्ष), and then proceeds to prove the required result nevertheless (that सम्प्रसारणाच्च can't still be applied). पदमञ्जरी aptly describes this attempt by saying — वृत्तिकारः तु सम्प्रसारणम् <b>अभ्युपेत्य</b> परिहारान्तरम् आह । </note>

<title>वैदिकप्रयोगेषु विकल्पः</title>

वैदिकप्रयोगेषु कुत्रचित् सम्प्रसारणादनन्तरम् _सम्प्रसारणाच्च_ [[6.1.108]] इति सूत्रम् विना एव पुनः यणादेशम् एव कृत्वा रूपम् प्रयुक्तं दृश्यते । यथा, <hl>एवैनं देवतेज्यमाना भूत्या...</hl> (तैत्तिरीयसंहिया 2.5.4.5)‌ - इत्यत्र विद्यमानः 'इज्यमानः' इति शब्दः यज्-धातोः कर्मणि-शानच्-प्रत्ययान्तरूपम् अस्ति । अस्य प्रक्रियायाम् यज्-धातोः यकारस्य सम्प्रसारणे कृते, ततः _सम्प्रसारणाच्च_  [[6.1.108]] इत्यनेन प्राप्तम् पूर्वरूपम् वैदिकप्रक्रियायां विकल्प्यते, अतः पूर्वरूपस्य स्थाने पुनः यणादेशं कृत्वा यकारघटितम् 'यज्यमान' इति रूपं सिद्ध्यति । प्रक्रिया इयम् —

<pr>

यज् + लट् [_वर्त्तमाने लट्_  [[3.2.123]] इति लट्]

→ यज् + यक् +  शानच् [_लटः शतृशानचावप्रथमासमानाधिकरणे_ [[3.2.124]] इति शानच्-प्रत्ययः । _सार्वधातुके यक्_ [[3.1.67]] इति यक्]

→ यज् + य +  मुक्  + आन [_आने मुक्_ [[7.2.82]] इति अङ्गस्य मुक्-आगमः]

→ इ अज् + य + म् + आन [_वचिस्वपियजादीनां किति_ [[6.1.15]] इति यकारस्य  सम्प्रसारणम्  इकारः]

→  यज् + य + म् + आन [_सम्प्रसारणाच्च_ [[6.1.108]] इत्यनेन पूर्वरूपे प्राप्ते, वेदेषु _वा छन्दसि_ [[6.1.106]] इति विकल्पः । अतः इकार-अकारयोः _इको यणचि_ [[6.1.77]] इत्यनेन यणादेशं कृत्वा पुनः 'य' इति सिद्ध्यति ।]

→ यज्यमानः ।

</pr>

पक्षे _सम्प्रसारणाच्च_ [[6.1.108]] इत्यनेन पूर्वरूपैकादेशे कृते 'इज्यमान' इति रूपं अपि वेदेषु दृश्यते एव । एतादृशानाम् रूपाणाम् साधुत्वज्ञापनार्थम् _वा छन्दसि_ [[6.1.107]] इति पूर्वसूत्रम् अत्र सम्पूर्णरूपेण अनुवर्त्यते, येन 'सम्प्रसारणाच्च, छन्दसि वा' इति सूत्रम् सिद्ध्यति, येन वेदेषु अस्य सूत्रस्य पाक्षिकत्वम् स्पष्टम् भवति ।