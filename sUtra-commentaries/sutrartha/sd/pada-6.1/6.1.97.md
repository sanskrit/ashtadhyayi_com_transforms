---
index: 6.1.97
sutra: अतो गुणे

---
_अदेङ् गुणः_ [[1।1।2]] इत्यनेन अकार-एकार-ओकाराणाम् गुणसंज्ञा भवति । यदि अपदान्त-अकारात् परः गुण-वर्णः आगच्छति, तर्हि पूर्वपरयोः एकः पररूप-एकादेशः भवति । यथा -



1) पठ् + अ [शप्] + अन्ति = पठन्ति । इत्यत्र अपदान्त-अकारस्य अकारे परे पूर्वपरयोः एकः गुण-एकादेशः अकारः विधीयते ।

2) वन्द्  + अ[शप्] + ए = वन्दे । अत्र  अपदान्त-अकारस्य एकारे परे पूर्वपरयोः एकः गुण-एकादेशः एकारः विधीयते ।



अवर्णात्  ओकारे परे उदाहरणानि न सन्ति ।

 

ज्ञातव्यम् - अस्मिन् सूत्रे 'अतः' इति अत्-इत्यस्य पञ्चम्यैकवचनमस्ति । अत्-इत्यत्र तपरकरणम् कृतमस्ति, अतः अत्र केवलं ह्रस्व-अकारस्यैव ग्रहणं क्रियते, आकारस्य न ।

                              