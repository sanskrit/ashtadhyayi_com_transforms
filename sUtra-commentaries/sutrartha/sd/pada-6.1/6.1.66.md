---
index: 6.1.66
sutra: लोपो व्योर्वलि

---
<pt>

<b>वल्</b> = यकारम् विहाय सर्वाणि व्यञ्जनानि ।

</pt>

वकारात् / यकारात् परं यकारं विहाय अन्यं व्यञ्जनम् विद्यते चेत् वकारस्य / यकारस्य लोपः भवति । उदाहरणे एतादृशे —

<hlb>1. वकारस्य लोपः</hlb>

दिव्-धातोः क्वसु-प्रत्यये कृते <qt>दिदिवस्</qt> इति प्रातिपदिकम् सिद्ध्यति । अस्य प्रक्रियायाम् प्रकृतसूत्रेण वकारस्य लोपः क्रियते —

<pr>

दिवुँ (क्रीडादिषु, दिवादिः, <{4.1}>)

→ दिव् + लिट् [_परोक्षे लिट्_ [[3.2.115]] इति लिट्]

→ दिव् + क्वसुँ [_क्वसुश्च_ [[3.2.107]] इति लिट्-इत्यस्य क्वसुँ-आदेशः]

→ दिव् + वस् [ककार-उकारयोः इत्संज्ञा, लोपः]

→ दिव् दिव् + वस् [_लिटि धातोरनभ्यासस्य_ [[6.1.8]] इति द्वित्वम्]

→ दि दिव् + वस् [_हलादि शेषः_ [[7.4.60]] इति 'दि' इत्येव अवशिष्यते ।]

→ दिदिवस् [_लोपो व्योर्वलि_ [[6.1.66]] इति वकारे परे वकारलोपः]

</pr>

<hlb>2. यकारस्य लोपः</hlb>

पठ्-धातोः विधिलिङ्लकारस्य प्रथमपुरुष-एकवचनस्य प्रक्रियायाम् प्रकृतसूत्रेण यकारलोपः कृतः दृश्यते —

<pr>

पठँ (व्यक्तायां वाचि, भ्वादिः <{1.381}>)

→ पठ् + लिङ् [_विधिनिमन्त्रणामन्त्रणाधीष्टसंप्रश्नप्रार्थनेषु लिङ्_ [[3.3.161]] इति लिङ्] 

→ पठ् + तिप्  [_तिप्तस्.._ [[3.4.78]] इत्यनेन प्रथमपुरुषैकवचनस्य तिप्-प्रत्ययः]

→ पठ् + शप् + ति [_कर्तरि शप्_ [[3.1.68]] इति औत्सर्गिकम् विकरणम् शप्]

→ पठ् + अ + यासुट् + ति [_यासुट् परस्मैपदेषूदात्तो ङिच्च_ [[3.4.103]] इति यासुट्-आगमः]

→ पठ् + अ + यास् + ति [टकारस्य _हलन्त्यम्_ [[1.3.3]] इति इत्संज्ञा, _तस्य लोपः_ [[1.3.9]] इति लोपः । सकारोत्तरः उकारः उच्चारणार्थः, अतः सोऽपि लुप्यते ।]

→ पठ् + अ + यास् + सुट् + ति [_सुट् तिथोः_ [[3.4.107]] इति सुट्-आगमः]

→ पठ् + अ + यास् + स् + ति [टकारस्य _हलन्त्यम्_ [[1.3.3]] इति इत्संज्ञा, _तस्य लोपः_ [[1.3.9]] इति लोपः । सकारोत्तरः उकारः उच्चारणार्थः, अतः सोऽपि लुप्यते ।]

→ पठ् + अ + या + ति [_लिङः सलोपोऽनन्त्यस्य_ [[7.2.79]] इति उभयोः सकारयोः लोपः]

→ पठ् + अ + इय् + ति [_अतो येयः_ [[7.2.80]] इति 'या'-इत्यस्य इय्-आदेशः]

→ पठ् + अ + इ + ति [_लोपो व्योर्वलि_ [[6.1.66]] इति तकारे परे यकारलोपः]

→ पठ् + अ + इ + त् [_इतश्च_  [[3.4.100]] इति इकारलोपः]

→ पठ् + ए + त् [_आद्गुणः_ [[6.1.87]] इति गुणः]

→ पठेत्

</pr>



<note>

1.  धातुपाठे विद्यमानेषु धातुषु औपदेशिकरूपेण <qt>व्र</लट> इति विद्यते । यथा - <qt>व्रज्<qt>, <qt>व्री</qt>, <qt>व्रण्</qt> - आदयः । एतेषु  यद्यपि वकारात् अनन्तरम् रेफः वर्तते, तथापि धातुपाठे विधानसामर्थ्यात् एतेषां वकारस्य प्रकृतसूत्रेण लोपः न भवति । अतएव एतेभ्यः धातुभ्यः सिद्धानां शब्दानां विषये अपि इदं सूत्रम् न प्रवर्तते । यथा - व्रतम्, व्रीहिः, व्रणः — आदयः ।

2. अन्येषु अपि केषुचन स्थलेषु वकारस्य रेफे परे लोपः न भवति । यथा — तीव्रम् । एतादृशेषु स्थलेषु अपि विशिष्टानि कारणानि दत्त्वा वकारलोपः निवार्यते । यथा, तिज्-धातोः वन्-प्रत्ययं 



यद्यपि अनेन सूत्रेण वकारस्य वल्-वर्णे परे लोपः उक्तः अस्ति, तथापि बहूषु शब्देषु वकारस्य रेफे परे लोपः न दृश्यते । यथा - <qt>तीव्रम्</qt>, <qt>व्रणः</qt>, <qt>व्रतम्</qt> - आदयः । एतादृशानाम् प्रयोगानाम् समाधानम् वैयाकरणैः भिन्नैः प्रकारैः दीयते । यथा, धातुपाठे विद्यमानेषु धातुषु औपदेशिकरूपेण <qt>व्र</लट> इति विद्यते चेत् उपदेशविधानसामर्थ्यात् अत्र वकारलोपः न भवति । 