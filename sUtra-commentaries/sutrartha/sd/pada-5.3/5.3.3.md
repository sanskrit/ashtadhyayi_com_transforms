---
index: 5.3.3
sutra: इदम इश्

---
'इदम्' इति सर्वनामशब्दः । _किंसर्वनामबहुभ्योऽद्व्यादिभ्यः_ [[5.3.2]] अनेन सूत्रेण अस्मात् शब्दात् प्राग्दिशीय-विभक्तिप्रत्ययाः भवितुमर्हन्ति । एतेषु प्रत्ययेषु परेषु इदम्-शब्दस्य 'इश्' इति आदेशः भवति । _अनेकाल्शित्सर्वस्य_ [[1.1.55]] इत्यनेन अयम् सर्वादेशरूपेण विधीयते ।



यथा - 

1. इदम् + तसिल् [_पञ्चम्यास्तसिल्_ [[5.3.7]] इत्यनेन पञ्चमी-विभक्त्याः अर्थे इदम्-सर्वनाम्नः तसिल्-प्रत्ययः]              

→ इदम् + तस् [लकारस्य _हलन्त्यम्_ [[1.3.3]] इति इत्संज्ञा, लोपः । इकारः उच्चारणार्थः, अतः तस्यापि लोपः ।]

→ इ + तस् [_इदमः इश्_ [[5.3.3]] इत्यनेन इदम्-शब्दस्य 'इ' इति सर्वादेशः]

→ इतः



2. इदम् + ह [_इदमो हः_ [[5.3.11]] इत्यनेन इदम्-शब्दात् ह-प्रत्ययः]

→ इ + ह [_इदमः इश्_ [[5.3.3]] इत्यनेन इदम्-शब्दस्य 'इ' इति सर्वादेशः]

→ इह 



ज्ञातव्यम् -  सूत्रमिदम् तद्धितप्रकरणे विद्यते, न हि अङ्गाधिकारे । अतः अस्मिन् सूत्रे पाठितः 'इ' इति आदेशः 'अङ्गकार्यम्' इति न उच्यते, केवलं 'प्राकृतिककार्यम्' इत्येव तस्य अभिधानम् ।

