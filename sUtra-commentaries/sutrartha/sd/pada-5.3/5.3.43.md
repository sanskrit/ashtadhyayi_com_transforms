---
index: 5.3.43
sutra: अधिकरणविचाले च

---
'सङ्ख्या' इति व्याकरणविशिष्टा काचन संज्ञा । _बहुगणवतुडति सङ्ख्या_ [[1|1|23]] इत्यनेन 'बहु' शब्दः, 'गण' शब्दः, वतुँप्-प्रत्ययान्तशब्दाः (यावत्, तावत्, एतावत्, इयत्, कियत्) तथा 'डति'प्रत्ययान्तः कति-शब्दः एतेषां 'सङ्ख्या' संज्ञा भवति । तथा च, 'एक' / द्वि' आदीनाम् सङ्ख्याशब्दानामपि 'सङ्ख्या' इति संज्ञा दीयते । एतेभ्यः सर्वेभ्यः शब्देभ्यः 'अधिकरणविचालः' ( एकस्य अनेकत्वम्, अनेकस्य वा एकत्वम् - Conversion of one to many or many to one) अस्मिन् अर्थे 'धा' प्रत्ययः भवति । यथा -



1. एक + धा = एकधा  । यथा - अष्ट राश्यः एकधा कुरु । (Combine eight heaps into one single heap)  

2. द्वि  + धा = द्विधा । यथा - एकम् फलम् द्विधा अभवत् । (The fruit got cut into two pieces).     

3. त्रि + धा = त्रिधा । 

4.  चतुर् + धा = चतुर्धा । यथा - चतुर्धा स्पष्टीकरोति ।     

5.  पञ्चन् + धा = पञ्चधा । [_नलोपः प्रातिपदिकान्तस्य_ [[8।2।7]] इति नकारलोपः]

6. षष् + धा

→ षड् + धा [_झलां जशोऽन्ते_ [[8।2।39]] इति जश्त्वम्]

→ षड्धा

7.  बहु + धा = बहुधा

8. कति + धा = कतिधा



अनेन सूत्रेण निर्मिताः सर्वे शब्दाः _तद्धितश्चासर्वविभक्तिः_ [[1।1।38]] इत्यनेन अव्ययसंज्ञकाः भवन्ति ।             



