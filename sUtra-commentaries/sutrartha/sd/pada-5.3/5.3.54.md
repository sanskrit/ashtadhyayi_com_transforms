---
index: 5.3.54
sutra: षष्ठ्या रूप्य च

---
षष्ठीसमर्थात् प्रातिपदिकात् 'अस्य भूतपूर्वः' (Belonging to someone in past ) अस्मिन् अर्थे 'चरट्' तथा 'रूप्य' एतौ प्रत्ययौ भवतः । यथा -



1. देवदत्तस्य भूतपूर्वः गौः (A cow that used to belong to Devadatta in past) = देवदत्तचरः गौः / देवदत्तरूप्यः गौः ।

2. कृष्णस्य भूतपूर्वः गौः = कृष्णचरः गौः / कृष्णरूप्यः गौः ।



ज्ञातव्यम् -

1. यद्यपि अस्मिन् सूत्रे _समर्थानाम् प्रथमात् वा_ [[4.1.82]] इत्यस्मात् 'समर्थानाम्' इति न अनुवर्तते, तथाप्यत्र सूत्रस्य विधानसामर्थ्यात् षष्ठीसमर्थात् एव प्रत्ययविधानम् भवति ।

2. अत्र 'भूतपूर्वः इति षष्ठ्यन्तस्य विशेषणम् नास्ति अपितु प्रथमान्तस्य विशेषणमस्ति, यस्य सम्बन्धः षष्ठीसमर्थेन सह विद्यते । तस्यैव प्रथमान्तस्य निर्देशः तद्धितान्तशब्देन अपि भवति । यथा, ' देवदत्तस्य भूतपूर्वः गौः' इत्यत्र 'भूतपूर्वः' इति शब्दः 'गौः' इत्यस्य विशेषणरूपेण प्रयुज्यते न हि 'देवदत्तः' इत्यस्य । तथा च, 'देवदत्तचरः' तथा 'देवदत्तरूप्यः' एताभ्यां शब्दाभ्यामपि 'गौः' इत्यस्यैव निर्देशः भवति ।

3. चरट्-प्रत्यये परे _तसिलादिषु आकृत्वसुचः_ [[6.3.35]] इत्यनेन अङ्गस्य पुंवद्भावः विधीयते । 

यथा - शुभ्रायाः भूतपूर्वः गौः

= शुभ्रा + चरट्

→ शुभ्र + चरट् [पुंवद्भावः]

→ शुभ्रचर



'रूप्य' प्रत्यये परे तु पुंवद्भावः न भवति, यतः _तसिलादिषु आकृत्वसुचः_ [[6.3.35]] इत्यत्र 'रूप्य' प्रत्ययस्य ग्रहणं न भवति । 

यथा - शुभ्रायाः भूतपूर्वः गौः = शुभ्रा + रूप्य → शुभ्रारूप्यः ।



