---
index: 5.3.75
sutra: संज्ञायां कन्

---
सर्वेभ्यः प्रातिपदिकेभ्यः _कुत्सिते_ [[5.3.74]] इत्यनेन स्वार्थे 'क' प्रत्ययः भवति । परन्तु केचन संज्ञावाचकाः शब्दाः केभ्यचन प्रातिपदिकेभ्यः 'कन्' प्रत्ययं कृत्वा सिद्ध्यन्ति । एतेषाम् साधुत्वज्ञापनार्थमस्य सूत्रस्य निर्माणम् कृतमस्ति । यथा -

1. कुत्सितः  (= निन्दितः) शूद्रः = शूद्र + कन् → शूद्रकः । कस्यचन राज्ञः इयम् संज्ञा ।

2. कुत्सितः राधः (= inappropriate gift) = राध + कन् → राधकः ।

2. कुत्सितः पूर्णः = पूर्णकः ।

ज्ञातव्यम् - 'क' प्रत्ययेन अपि ते एव शब्दाः सिद्ध्यन्ति ते 'कन्' प्रत्ययेन सिद्ध्यन्ति । परन्तु द्वयोर्मध्ये स्वरभेदः जायते । यथा, 'क'प्रत्ययान्तस्य 'शुद्रक' शब्दस्य ककारोत्तरः अकारः _आद्युदात्तश्च_ [[3.1.3]] इत्यनेन उदात्तत्वं प्राप्नोति ।परन्तु 'कन्'प्रत्ययान्तस्य 'शूद्रक'शब्दस्य शकारोत्तरः उकारः _ञ्नित्यादिर्नित्यम्_ [[6.1.197]] इत्यनेन उदात्तसंज्ञां प्राप्नोति । संज्ञारूपेण प्रयुज्यमाने 'शूद्रक' शब्दे शकारोत्तरः उकारः उदात्तः अस्ति,  न हि ककारोत्तरः अकारः । अतएव अस्य शब्दस्य निर्माणार्थम् भिन्नरूपेण 'कन्' प्रत्ययः अस्मिन् सूत्रे उच्यते । एवमेव 'राधकः', 'पूर्णकः' एतादृशानां शब्दानां विषये अपि ज्ञेयम् ।                        