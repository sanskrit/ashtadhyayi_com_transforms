---
index: 5.3.90
sutra: कासूगोणीभ्यां ष्टरच्

---
'ह्रस्व' (यत् दीर्घः नास्ति तत्, short) इत्यस्य विशेष्यरूपेण विहितं यत् प्रातिपदिकम्, तस्मात् _ह्रस्वे_ [[5.3.86]] इत्यनेन औत्सर्गिकरूपेण क-प्रत्यये प्राप्ते 'कासू' तथा 'गोणी' एतयोः विषये अपवादत्वेन 'ष्टरच्' प्रत्ययः भवति ।

विशेषः - अत्र मूलरूपेण 'तर' इति प्रत्ययः अस्ति । षकारः प्रत्यये अनुबन्धरूपेण प्रयुज्यते, अतः ष्टुत्वं अपि भवति येन तकारस्य टकारादेशः भवति । प्रक्रियायाः प्रथमसोपाने _षः प्रत्ययस्य_ [[1.3.6]] इत्यनेन षकारस्य इत्संज्ञा तथा _तस्य लोपः_ [[1.3.9]] इत्यनेन लोपे कृते <ऽनिमित्तापाये नैमित्तिकस्याप्यपायःऽ> अनेन सिद्धान्तेन ष्टुत्वं अपि निवर्तते -

ह्रस्वा  कासूः (A type of weapon) इत्येव

= कासू + ष्टरच्

→ कासू + तर [षकारचकारयोः इत्संज्ञा, लोपः । षकारलोपे <ऽअकृतव्यूहाः पाणिनीयाःऽ> इत्यनया परिभाषया (=  <ऽनिमित्तापाये नैमित्तिकस्याप्यपायःऽ> इत्यनेन सिद्धान्तेन) ष्टुत्वमपि विनश्यति, अतः 'तर' इत्येव अवशिष्यते ।

→ कासूतर

→ कासूतर + ङीष् [स्त्रीत्वे विवक्षिते _षिद्गौरादिभ्यश्च_  [[4.1.41]] इति ङीष्]

→ कासूतर् + ई [_यस्येति च_ [[6.4.148]] इति अकारलोपः]

→ कासूतरी । a small weapon - इत्याशयः ।

एवमेव ह्रस्वा गोणी (small sack / bag) इत्येव = गोणी + ष्टरच् → गोणीतरी  । 