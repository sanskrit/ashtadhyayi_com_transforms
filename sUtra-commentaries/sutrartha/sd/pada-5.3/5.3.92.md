---
index: 5.3.92
sutra: किंयत्तदो निर्द्धारणे द्वयोरेकस्य डतरच्

---
निर्धारणम् इत्युक्ते निश्चयः / निर्वचनम् (determination / selection / ascertainment / specification) । यत्र द्वाभ्यां पदार्थाभ्याम् कस्यचन निर्धारणम् करणीयमस्ति, तत्र  'किम्', 'यत्', 'तद्'  एतेभ्यः शब्देभ्यः स्वार्थे  'डतरच्' इति प्रत्ययः भवति । The डतरच् प्रत्यय is used to separate one entity from other, on the basis of certain quality ।  क्रमेण पश्यामः -    



1) द्वयोः कः (who amongst the two) अस्मिन् सन्दर्भे 'किम्' शब्दात् स्वार्थे 'डतरच्' प्रत्ययः भवति ।

द्वयोः कः इत्येव

=   किम् + डतरच्

→ किम् + अतर [डकारचकारयोः इत्संज्ञा, लोपः]

→ क + अतर [डित्-प्रत्यये परे _टेः_ [[6।4।143]] इति अङ्गस्य टिलोपः]

→ कतर  [_अतो गुणे_ [[6।1।97]] इति पररूप-एकादेशः]



यथा - भवतोः कतरः देवदत्तः ? Who amongst you two is देवदत्त ? 

          

3) 'द्वयोः यः' अस्मिन् सन्दर्भे 'यद्' शब्दात्, तथा 'द्वयोः सः' अस्मिन् सन्दर्भे 'तद्' शब्दात् स्वार्थे डतरच् प्रत्ययः भवति । 

द्वयोः यः इत्येव =  यद् + डतरच् → यतर । Whosoever amongst two इत्यर्थः ।  

द्वयोः सः इत्येव =  तद्  + डतरच् → ततर ।That amongst two इत्यर्थः ।   

यथा - यतरः भवतो देवदत्तः, ततरः अत्र आगच्छतु ।     

             

विशेषः - 

1. अनेन सूत्रेण निर्मिताः 'कतर', 'यतर', 'ततर' एते शब्दाः सर्वनामसंज्ञकाः सन्ति । _सर्वादीनि सर्वनामानि_ [[1।1।27]] इत्यस्मिन् सूत्रे निर्दिष्टे सर्वादिगणे 'डतर' तथा 'डतम' एतयोः प्रत्यययोः निर्देशः कृतः अस्ति । अयम् निर्देशः  'डतरच्' तथा  'डतमच्' एतयोः विषये एव अस्ति । एतयोः  प्रत्यययोः योजनेन निर्मिताः शब्दाः सर्वनामसंज्ञकाः भवन्ति - इति अस्य अर्थः । अतएव 'कतर', 'यतर', 'ततर' एतेषाम् सर्वनामसंज्ञा भवति । एतेषाम् सर्वेषाम् रूपाणि 'सर्व' शब्दवदेव भवन्ति, परन्तु नपुंसकलिङ्गे प्रथमाद्वितीयैकवचनस्य रूपयोः _अद्ड् डतरादिभ्यः पञ्चभ्यः_ [[7|1|25]] इत्यनेन सुँ/अम्-प्रत्यययोः अद्ड्-आदेशः भवति, अतः 'कतरत् /  यतरत् / ततरत्' एतादृशम् रूपम् जायते । 



2. अस्मिन् सूत्रे 'निर्धारणम्' (= चयनम्) अस्मिन् सन्दर्भे प्रत्ययविधानं कृतमस्ति । एतत् चयनम् चतुर्भिः प्रकारैः सम्भवति - इति काशिकायाम् स्पष्टीक्रियते । अस्मिन् विषये काशिकाकारः वदति -  <i>जात्या, क्रियया, गुणेन, संज्ञया वा समुदायादेकदेशस्य पृथक्करणं निर्धारणम्।</i>  । इत्युक्ते, यत्र जात्याः आधारेण, क्रियायाः आधारेण, गुणस्य आधारेण उत संज्ञायाः आधारेण पृथक्करणम् क्रियते, तत्रैव तस्य नाम 'निर्धारणम्' इति दीयते । अस्यां स्थितौ वर्तमानसूत्रस्य प्रयोगः भवितुमर्हति ।  अस्य उदाहरणानि एतानि -

अ) जात्याः आधारेण निर्धारणम् -  कतरः एतयोः अश्वः ?   कतरा एतयोः ब्राह्मणी ? कतरत् एतयोः आम्रफलम् ?                   

आ) क्रियायाः आधारेण निर्धारणम् - कतरः एतयोः कारकः ? कतरा एतयोः अध्यापिका ? कतरत् एतयोः वाहकम् ?     

इ) गुणस्य आधारेण निर्धारणम् - कतरः एतयोः शूरः ?  कतरा एतयोः पट्वी ? कतरत् एतयोः मधुरम् ?    

ई) संज्ञायाः आधारेण निर्धारणम् - कतरः एतयोः देवदत्तः ? कतरा एतयोः सीता ? कतरत् एतयोः श्रवणम् (नक्षत्रम्) ?     

अस्मिन् विषये _यतश्च निर्धारणम्_ [[2।3।41]] इत्यस्मिन् सूत्रे विस्तारेण पाठितमस्ति । 

                       

स्मर्तव्यम्  -

1. अस्मिन् सूत्रे 'निर्धारणे' इति 'विषयसप्तमी' अस्ति । निर्धारणस्य विवक्षायाम्  अस्य सूत्रस्य प्रयोगः भवति - इति अस्य अर्थः ।

2. तद्धिताधिकारे _द्विवचनविभज्योपपदे तरबीयसुनौ_ [[5।3।57]] इत्यनेन 'तरप्' इति अपि किञ्चन प्रत्ययः पाठ्यते । अयम् प्रत्ययः सर्वथा भिन्नः अस्ति, अस्य योजनेन रुपाणि अपि भिद्यन्ते (यथा - किम् + तरप् → किंतर)  इति ज्ञातव्यम् । 

3. _समर्थानां प्रथमाद्वा_ [[4।1।82]] इतस्मात् प्रारब्धः 'वा' इत्यस्य अधिकारः अत्र प्रचलन् अस्ति, अतः एतौ प्रत्ययौ विकल्पेन भवतः । अतः 'द्वयोः यः देवदत्तः सः आगच्छतु' एतादृशम् वाक्यमपि साधु एव । 

4. _अव्ययसर्वनाम्नामकच्प्राक्टेः_ [[5।3।71]] इत्यनेन विहितस्य अकच्-प्रत्ययस्य अपवादरूपेण अत्र डतरच्-प्रत्ययः प्रोक्तः अस्ति । 

5. वर्तमानसूत्रेण उक्तः डतरच्-प्रत्ययः 'किम्'  'यद्', तथा 'तद्' एतेभ्यः त्रिभ्यः शब्देभ्यः एव विधीयते । अन्येभ्यः शब्देभ्यः अस्य प्रसक्तिः नास्ति ।                      