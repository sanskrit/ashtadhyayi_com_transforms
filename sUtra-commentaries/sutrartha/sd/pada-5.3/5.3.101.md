---
index: 5.3.101
sutra: वस्तेर्ढञ्

---
'वस्ति' (कट्याः अधोभागे धारणार्थम् प्रयुक्तम् किञ्चन वस्त्रम् - A specific type of garment that is typically worn in the lower half of the body) इत्यस्मात् शब्दात् 'इव' इति सन्दर्भे ढञ् इति प्रत्ययः भवति । यथा -



वस्तिः इव इदम् वस्त्रम् 

= वस्ति + ढञ्  

→ वस्ति + एय [_आयनेयीनीयियः फढखच्छघां प्रत्ययादीनाम्_ [[7.1.2]] इति ढकारस्य एय्-आदेशः]

→ वास्ति + एय [_तद्धितेष्वचामादेः_ [[7.2.117]] इति आदिवृद्धिः]

→ वास्त् + एय [_यस्येति च_ [[6.4.148]] इति इकारलोपः]

→ वास्तेय ।

वस्तिः इव इदम् वस्त्रम् वास्तेयम् । अधरीयस्य निर्देशार्थमस्य शब्दस्य प्रयोगः भवति  ।



विशेषः - स्त्रीत्वे विवक्षिते _टिड्ढाणञ्.._ [[4.1.15]] इत्यनेन ङीप्-प्रत्यये कृते 'वास्तेयी' इति शब्दः अपि सिद्ध्यति । शाटिकायाः निर्देशार्थमस्य शब्दस्य प्रयोगः क्रियते । 



स्मर्तव्यम् - _इवे प्रतिकृतौ_ [[5.2.96]] इत्यनेन प्रतिकृतेः विषये निर्दिष्टम् कन्-प्रत्ययं बाधित्वा प्रतिकृतेः विषये अन्येषु च विषयेषु सर्वत्र 'वस्ति' शब्दात् 'इव' इति सन्दर्भे ढञ्-प्रत्ययः एव भवति । 