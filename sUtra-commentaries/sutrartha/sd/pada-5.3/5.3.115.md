---
index: 5.3.115
sutra: वृकाट्टेण्यण्

---
'वृक' इति कस्यचन सङ्घस्य आयुधजीविनाम् सङ्घस्य नाम (Name of a tribe of  people who earn their living using weapons, E.g. by hunting) । अस्मात् शब्दात् वर्तमानसूत्रेण स्वार्थे टेण्यण्-प्रत्ययः भवति । यथा -



वृक + टेण्यण्

→ वृक + एण्य [टकारणकारयोः इत्संज्ञा, लोपः]

→ वार्क + एण्य [_तद्धितेष्वचामादेः_ [[7।2।117]] इति आदिवृद्धिः]

→ वार्क् + एण्य [_यस्येति च_ [[6।4।148]] इति अकारलोपः]

→ वार्केण्य ।



विशेषः - _समर्थानां प्रथमात् वा_ [[4|1|86]] इत्यस्मात् 'वा' इत्यस्य अधिकारः अत्र प्रचलति, अतः अनेन सूत्रेण उक्तः टेण्यण्-प्रत्ययः विकल्पेनैव भवति । 

         

स्मर्तव्यम् -

1.  'टेण्यण्'  प्रत्ययस्य टित्वात् स्त्रीत्वे _टिड्ढाणञ्.._ [[4।1।15]] इत्यनेन ङीप्-प्रत्यये कृते 'वार्केणी' इति रूपं सिद्ध्यति । प्रक्रिया इयम् -

वृक + टेण्यण् + ङीप्  

→ वृक + एण्य  + ई [टकारणकारयोः इत्संज्ञा, लोपः]

→ वार्क + एण्य  + ई[_तद्धितेष्वचामादेः_ [[7।2।117]] इति आदिवृद्धिः]

→ वार्क् + एण्य + ई [_यस्येति च_ [[6।4।148]] इति अकारलोपः]

→ वार्केण्य्   + ई [_यस्येति च_ [[6।4।148]] इति अकारलोपः]

→ वार्केण् + ई [_हलस्तद्धितस्य_ [[6।4।150]] इति यकारलोपः]

→ वार्केणी



2. ''वृक' इत्यस्य शब्दस्य 'शृगालः' (Jackal) इत्यपि अन्यः अर्थः अस्ति । परन्तु तस्मिन् सन्दर्भे  वर्तमानसूत्रस्य प्रसक्तिः नास्ति । एतदेव स्पष्टीकर्तुमस्मिन् सूत्रे 'आयुधजीविसङ्घात्' इति शब्दः प्रयुज्यते । केवलमायुधजीविवाचिनि अर्थे प्रयुक्तः यः 'वृक'शब्दः, तस्मात् एव 'टेण्यण्' प्रत्ययः स्यात् - इति आशयः ।



3. अनेन सूत्रेण उक्तस्य  टेण्यण्-प्रत्ययस्य _ञ्यादयस्तद्राजाः_ [[5|3|119]] इत्यनेन 'तद्राज' इति संज्ञा भवति । तद्राजसंज्ञकप्रत्ययानाम् च एकम् वैशिष्ठ्यम् विद्यते - _तद्राजस्य बहुषु तेनैवास्त्रियाम्_ [[2|4|62]] इत्यनेन सूत्रेण तद्राजसंज्ञकप्रत्ययान्तशब्दानां बहुवचनरूपे तद्राजप्रत्ययस्य लुक् भवति । इत्युक्ते, अत्र 'वार्केण्य' शब्दस्य बहुवचनस्य प्रक्रियायाम् 'टेण्यण्' प्रत्ययस्य लुक् भवति । यथा -

वृक + टेण्यण् + जस् [प्रथमाबहुवचनस्य प्रत्ययः]

→ वृक + जस् [टेण्यण्-प्रत्ययस्य _तद्राजस्य बहुषु तेनैवास्त्रियाम्_ [[2|4|62]]  इति लुक्]

→ वृकाः

अतः 'वार्केण्य' शब्दस्य रूपाणि - 'वार्केण्यः, वार्केण्यौ, वृकाः' इति भवन्ति ।