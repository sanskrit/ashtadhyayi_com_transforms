---
index: 5.3.86
sutra: ह्रस्वे

---
'ह्रस्व' (यत् दीर्घः नास्ति तत्,  short) इत्यस्य विशेष्यरूपेण विहितं यत् प्रातिपदिकम्, तस्मात् वर्तमानसूत्रेण स्वार्थे 'क' प्रत्ययः उत तस्य अपवादः विधीयते । यथा -



1. ह्रस्वः वृक्षः   इत्येव = वृक्ष  + क → वृक्षकः ।

2. ह्रस्वः स्तम्भः  (stem of a tree) इत्येव = स्तम्भ  + क → स्तम्भकः   ।

3. ह्रस्वः प्लक्षः (= किञ्चन फलम्)  इत्येव = प्लक्ष  + क → प्लक्षकः   ।



विशेषः - अस्मिन् प्रकरणे प्रायः सर्वेषु सूत्रेषु 'तिङः' इति अनुवृत्तिः स्वीकृता अस्ति । परन्तु अत्र अस्याः किमपि प्रयोजनम् न, अतः अत्र इयमनुवृत्तिः न स्वीक्रियते ।



ज्ञातव्यम् - पूर्वसूत्रे _अल्पे_ [[5।3।85]] इत्यत्र 'अल्प' इत्यस्य विशेषणरूपेण विहितात् प्रातिपदिकात् प्रत्ययविधानं कृतमस्ति । अस्मिन् सूत्रे 'ह्रस्व' इत्यस्मिन् सन्दर्भे प्रत्ययविधानं कृतमस्ति । 'अल्प' तथा 'ह्रस्व' एतयोर्मध्ये सूक्ष्मः भेदः विद्यते । 'अल्प' इत्यनेन प्रमाणस्य मापनं क्रियते, तथा च 'ह्रस्व' इत्यनेन आयामस्य- 

(अ) अल्प =  little quantity ;  यथा - अल्पम् तैलम् ।                                 

(आ) ह्रस्व = short in length or size ; यथा - अल्पः पटः ।   

इत्युक्ते, भाषायाम् 'अल्प' तथा 'ह्रस्व' शब्दाः भिन्नेषु अर्थेषु प्रयुक्ताः दृश्यन्ते । यत्र 'अल्प' इति शब्दः साधु अस्ति तत्र 'ह्रस्व' इत्यपि शब्दः साधु एव स्यात् इति नैव आवश्यकम् । अतएव द्वयोः अपि शब्दयोः भिन्नरूपेण ग्रहणम् क्रियते । 