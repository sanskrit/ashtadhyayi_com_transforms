---
index: 5.3.97
sutra: संज्ञायां च

---
_इवे प्रतिकृतौ_ [[5.3.96]] इत्यनेन प्रतिकृतेः विषये कन्-प्रत्ययविधानम् क्रियते । परन्तु यत्र 'इव' इत्यस्य प्रयोगः प्रतिकृतिभिन्नविषये क्रियते (When the word इव is used to indicate similarity between two distinct entities, neither of which is a photocopy or a model of another), तत्रापि केषुचन स्थलेषु कन्-प्रत्ययान्तरूपम् प्रयुज्यते । एतादृशानां रूपाणां साधुत्वार्थमस्य सूत्रस्य निर्माणं कृतमस्ति । 



यथा - 'अश्वः इव इदम् वस्तु, अस्य नाम अश्वकः' । अत्र किञ्चन वस्तु अश्वः (उत तस्य प्रतिकृतिः)  नास्ति, परन्तु अश्वः इव दृश्यते । तस्य संज्ञानिर्माणार्थम् 'अश्व' शब्दात् 'कन्' प्रत्ययं कृत्वा 'अश्वक' इति शब्दः सिद्ध्यति । यथा - शिशूनाम् क्रीडनकमश्व इव दृश्यते, तस्य नाम 'अश्वक' इति दीयते ।  A toy horse is termed अश्वक if it looks similar (not necessarily identical) to an अश्व.                                   



ज्ञातव्यम् - केवलम् संज्ञायाः विषये एव अस्य सूत्रस्य प्रयोगः भवति । अतः इदम् सूत्रम् शिष्टप्रयोगमनुसृत्यैव प्रयोक्तव्यम् । 