---
index: 5.3.18
sutra: दानीं च

---
अनेन सूत्रेण 'दानीम्' इति प्रत्ययः पाठ्यते । 'काले' इत्यस्य विशेषणरूपेण प्रयुज्यमात् इदम्-शब्दस्य सप्तम्यन्तात् अयम् प्रत्ययः स्वार्थे भवति । अस्मिन् प्रत्यये मकारस्य _हलन्त्यम्_ [[1।3।3]] इत्यनेन इत्संज्ञायाम् प्राप्तायाम् _न विभक्तौ तुस्माः_ [[1।3।4]] इत्यनेन सा निषिध्यते ।



अस्मिन् काले इत्येव

= अस्मिन् + दानीम्  

→ इदम् + दानीम् [_कृत्तद्धितसमासाश्च_ [[1|2|46]] इति प्रातिपदिकसंज्ञा, _सुपो धातुप्रातिपदिकयोः_ [[2|4|71]] इति सुप्-प्रत्ययस्य लुक्]

→ इ + दानीम् ['इदम्' सर्वनाम्नः _इदम इश्_ [[5।3।3]] इति इश्-आदेशः । शित्त्वात् सर्वादेशः ।]

→ इदानीम् 

अनेन प्रकारेण निर्मितः 'इदानीम्' शब्दः 'अस्मिन् काले' इत्यस्मिन्नेव अर्थे प्रयुज्यते । _तद्धितश्चासर्वविभक्तिः_ [[1|1|38]] इत्यनेन अस्य अव्ययसंज्ञा भवति ।



स्मर्तव्यम् - _इदमो र्हिल्_ [[5।3।16]] इत्यनेन 'इदम्' इत्यस्य सप्तम्यन्तरूपात् 'अस्मिन् काले' इत्यमिन्नेव अर्थे 'र्हि' प्रत्ययः अपि विधीयते, येन 'एतर्हि' इति अव्ययम् सिद्ध्यति । अस्यापि अर्थः 'इदानीम्' इत्येव ।

