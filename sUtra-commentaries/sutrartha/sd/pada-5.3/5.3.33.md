---
index: 5.3.33
sutra: पश्च पश्चा च च्छन्दसि

---
_पश्चात्_ [[5।3।32]] इत्यनेन पाठितस्य 'पश्चात्' शब्दस्य अर्थे एव वेदेषु 'पश्च' तथा 'पश्चा' शब्दौ प्रयुज्येते, तयोः निपातनमनेन सूत्रेण दीयते । 'दिशा', 'देश', तथा 'काल' इत्येतेषु अर्थेषु प्रयुज्यमणस्य 'अपर' शब्दस्य प्रथमान्तरूपात्, पञ्चम्यन्तरूपात्, तथा च सप्तम्यन्तरूपात् स्वार्थे 'अ' तथा 'आ' प्रत्ययौ कृत्वा एतयोः सिद्धिः भवति । यथा -





अपरा दिक् / अपरस्याः दिशः / अपरस्याम् दिशि / अपरः देशः / अपरस्मात् देशात् / अपरस्मिन् देशे 

= अपर + अ/आ  [_कृत्तद्धितसमासाश्च_ [[1|2|46]] इति प्रातिपदिकसंज्ञा, _सुपो धातुप्रातिपदिकयोः_ [[2|4|71]] इति सुप्-प्रत्ययस्य लुक्]

→ अपर + अ/आ

→ पश्च + अ/आ ['अपर' शब्दस्य 'पश्च' आदेशः निपात्यते]

→ पश्च् + अ/आ [_यस्येति च_ [[6|4|148]] इति अकारलोपः]

→ पश्च / पश्चा 



यथा - सामवेदे पूर्वार्चिकायाम् 4.2.7 - 'न पश्चा पश्चात् दध्यति तस्मै' । 

