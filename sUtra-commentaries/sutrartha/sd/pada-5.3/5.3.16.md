---
index: 5.3.16
sutra: इदमो र्हिल्

---
अनेन सूत्रेण 'र्हिल्' ( = र् + ह् + इ + ल्) इति प्रत्ययः पाठ्यते । 'काले' इत्यस्य विशेषणरूपेण प्रयुज्यमात् इदम्-शब्दस्य सप्तम्यन्तात् अयम् प्रत्ययः स्वार्थे भवति । प्रक्रिया इयम् -



अस्मिन् काले इत्येव

= अस्मिन् + र्हिल् 

→ अस्मिन् + र्हि [लकारस्य इत्संज्ञा, लोपः]       

→ इदम् + र्हि [_कृत्तद्धितसमासाश्च_ [[1.2.46]] इति प्रातिपदिकसंज्ञा, _सुपो धातुप्रातिपदिकयोः_ [[2.4.71]] इति सुप्-प्रत्ययस्य लुक्]

→ एत + र्हि ['इदम्' सर्वनाम्नः रेफादौ विभक्तिप्रत्यये परे _एतेतौ रथोः_ [[5.3.4]] इत्यनेन 'एत' इति आदेशः ]

→ एतर्हि



अनेन प्रकारेण निर्मितः 'एतर्हि' शब्दः 'अस्मिन् काले' इत्यस्मिन्नेव अर्थे प्रयुज्यते । _तद्धितश्चासर्वविभक्तिः_ [[1.1.38]] इत्यनेन अस्य अव्ययसंज्ञा भवति ।



ज्ञातव्यम्    - _दानीं च_ [[5.3.18]] इत्यनेन 'इदम्' इत्यस्य सप्तम्यन्तरूपात् 'अस्मिन् काले' इत्यमिन्नेव अर्थे 'दानीम्' प्रत्ययः अपि विधीयते, येन 'इदानीम्'  इति अव्ययम् सिद्ध्यति । अस्यापि अर्थः 'एतर्हि' इत्येव ।

