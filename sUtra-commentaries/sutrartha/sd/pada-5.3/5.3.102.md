---
index: 5.3.102
sutra: शिलाया ढः

---
'शिला' (rock / stone) इत्यस्मात् शब्दात् 'इव' इति सन्दर्भे 'ढ' इति प्रत्ययः भवति । यथा -



शिला इव अयम् खण्डः   

= शिला + ढ 

→ शिला + एय [_आयनेयीनीयियः फढखच्छघां प्रत्ययादीनाम्_ [[7|1|2]] इति ढकारस्य एय्-आदेशः]

→ शिल्  + एय [_यस्येति च_ [[6|4|148]] इति आकारलोपः ।]   

→ शिलेय ।

शिला इव यः सः शिलेयः ।As hard as a rock इति अर्थः । यदि कश्चन पदार्थः शिला इव कठिनः अस्ति, तर्हि तस्य निर्देशः 'शिलेय' इति भवति ।

       

विशेषः  - केचन पण्डिताः शिला-शब्दात् 'ढञ्' प्रत्ययं अपि विदधति । तदर्थमस्य सूत्रस्य योगविभागं कृत्वा 'शिलायाः' इति भिन्नं सूत्रं निर्माय तस्मिन् सूत्रे _वस्तेर्ढञ्_ [[5।3।101]] इत्यस्मात् ढञ्-प्रत्ययस्य अनुवृत्तिं कारयित्वा 'शिलायाः ढञ्' इति नूतनम् सूत्रम् कार्यते, येन 'शिला इव सः शैलेयः' इति अपि शब्दः सिद्ध्यति ।                                     

        

स्मर्तव्यम् - _इवे प्रतिकृतौ_ [[5|2|96]] इत्यनेन प्रतिकृतेः विषये निर्दिष्टम् कन्-प्रत्ययं बाधित्वा प्रतिकृतेः विषये अन्येषु च  विषयेषु सर्वत्र 'शिला' शब्दात् 'इव' इति सन्दर्भे  ढ-प्रत्ययः एव भवति ।