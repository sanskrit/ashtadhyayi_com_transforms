---
index: 5.3.53
sutra: भूतपूर्वे चरट्

---
'भूतपूर्वः' इत्युक्ते 'पूर्वम् भूतः (used to exist before)' । 'भूतपूर्वः'  इत्यस्य विशेष्यरूपेण यत् प्रातिपदिकम् प्रयुज्यते, तस्मात् स्वार्थे 'चरट्' प्रत्ययः भवति । 'चरट्' इत्यत्र टकारस्य इत्संज्ञा भवति, अतः प्रयोगे 'चर' इति प्रयुज्यते । यथा - 



भूतपूर्वः आढ्यः (One who used to be rich earlier) = आढ्य + चरट् → आढ्यचरः ।

भूतपूर्वः सुकुमारः = सुकुमारचरः ।



स्त्रीत्वे _टिड्ढाणञ्.._ [[4.1.15]] इत्यनेन ङीप्-प्रत्यये कृते 'आढ्यचरी', 'सुकुमारचरी' एतादृशाः शब्दाः सिद्ध्यन्ति ।

              

ज्ञातव्यम् - स्त्रीवाचिनः प्रातिपदिकात् चरट्-प्रत्यये विहिते _तसिलादिष्वाकृत्वसुचः_ [[6.3.35]] इत्यनेन पुंवद्भावः विधीयते । यथा - भूतपूर्वा आढ्या सा

= आढ्या + चर

→ आढ्य + चर [पुंवद्भावः]

→ आढ्यचर

→ आढ्यचर + ङीप् [स्त्रीत्वे विवक्षिते  _टिड्ढाणञ्.._ [[4.1.15]] इत्यनेन ङीप्-प्रत्ययः]                                         

→ आढ्यचर् + ई [_यस्येति च_ [[6.4.148]] इति अकारलोपः]

→ आढ्यचरी   



विशेषः - 'चरट्' प्रत्ययस्य आदिस्थस्य चकारस्य _चुटू_ [[1.3.7]] इत्यनेन इत्संज्ञा न भवति, यतः अत्र इत्संज्ञायाः किमपि प्रयोजनम् न विद्यते । 