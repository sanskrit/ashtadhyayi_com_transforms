---
index: 5.3.104
sutra: द्रव्यं च भव्ये

---
भव्य (= योग्यम्, उचितम्, appropriate / adequate / full of ) एतस्मिन् अर्थे 'द्रव्य' अयम् शब्दः अनेन सूत्रेण निपात्यते । 

काशिकाकारः अस्य अर्थम् एतादृशम् वदति - 'अभिप्रेतानामर्थानाम् पात्रभूतः' ।  The one who has appropriate qualities that are required  - इति आशयः ।         



यथा - द्रव्यः राजपुत्रः = सः राजपुत्रः यः सर्वैः गुणैः सम्पन्नः अस्ति । One who is appropriately called a prince - इति आशयः ।



विशेषः - द्रु  (वृक्षः) अस्मात् शब्दात् 'इव' इति सन्दर्भे यत्-प्रत्ययं कृत्वा  'द्रव्य' शब्दः सिद्ध्यतीति - व्याख्यानैः स्पष्टीभवति   । 'सकल-गुणानाम् वृक्षः इव ' इति अत्र आशयः अस्ति । यथा -  कश्चन राजपुत्रः यदि राजकर्मणि आवश्यकानाम् गुणानाम् वृक्षः इव अस्ति, तर्हि तस्य निर्देशः 'द्रव्यः राजपुत्रः' इत्यनेन क्रियते ।

