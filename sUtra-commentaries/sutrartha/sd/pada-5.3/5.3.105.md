---
index: 5.3.105
sutra: कुशाग्राच्छः

---
'कुशाग्र' (Tip of a grass)  शब्दात् 'इव' अस्मिन् सन्दर्भे स्वार्थे छ-प्रत्ययः भवति ।  यथा -



कुशाग्रम् इव चिन्तनम् (A thought process that is as fine / सूक्ष्म as the tip of the grass)

= कुशाग्र + छ

→ कुशाग्र  + ईय [_आयनेयीनीयियः फढखच्छघां प्रत्ययादीनाम्_ [[7.1.2]] इति छकारस्य ईय्-आदेशः]

→ कुशाग्र्  + ईय [_यस्येति च_ [[6.4.148]] इति अकारलोपः ।] 

→ कुशाग्रीय  ।

कुशाग्रः इव यः सः कुशाग्रीय ।As fine / सूक्ष्म as the tip of the grass) इति अर्थः । 

यथा - कुशाग्रीयम् शस्त्रम् । कुशाग्रीया बुद्धिः । कुशाग्रीयः प्रश्नः ।           



स्मर्तव्यम् - _इवे प्रतिकृतौ_ [[5.2.96]] इत्यनेन प्रतिकृतेः विषये निर्दिष्टम् कन्-प्रत्ययं बाधित्वा प्रतिकृतेः विषये अन्येषु च विषयेषु सर्वत्र 'कुशाग्र' शब्दात् 'इव' इति सन्दर्भे छ-प्रत्ययः एव भवति ।