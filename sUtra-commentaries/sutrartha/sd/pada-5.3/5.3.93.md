---
index: 5.3.93
sutra: वा बहूनां जातिपरिप्रश्ने डतमच्

---
निर्धारणम् इत्युक्ते निश्चयः / निर्वचनम् (determination / selection / ascertainment / specification) । यत्र बहुषु पदार्थेषु कस्यचन निर्धारणम् करणीयमस्ति, तत्र  'किम्', 'यत्', 'तद्'  एतेभ्यः शब्देभ्यः स्वार्थे  'डतमच्' इति प्रत्ययः भवति । The डतमच् प्रत्यय is used to separate a particular entity from many entities on the basis of certain quality / action / name / group etc. ।  क्रमेण पश्यामः -    



1) अनेकेषु कः (who amongst many) अस्मिन् सन्दर्भे 'किम्' शब्दात् स्वार्थे 'डतमच्' प्रत्ययः भवति ।

अनेकेषु  कः इत्येव

=   किम् + डतमच्

→ किम् + अतम [डकारचकारयोः इत्संज्ञा, लोपः]

→ क + अतम [डित्-प्रत्यये परे _टेः_ [[6।4।143]] इति अङ्गस्य टिलोपः]

→ कतम  [_अतो गुणे_ [[6।1।97]] इति पररूप-एकादेशः]



यथा - भवतां कतमः देवदत्तः ? Who amongst you all is देवदत्त ? 

          

3) 'अनेकेषु यः' अस्मिन् सन्दर्भे 'यद्' शब्दात्, तथा 'अनेकेषु सः' अस्मिन् सन्दर्भे 'तद्' शब्दात् स्वार्थे डतमच् प्रत्ययः भवति । 

अनेकेषु यः इत्येव =  यद् + डतमच् → यतम। Whosoever amongst many इत्यर्थः ।  

अनेकेषु सः इत्येव =  तद्  + डतमच् → ततम ।That amongst many इत्यर्थः ।   

यथा - यतमः भवतां देवदत्तः, ततमः अत्र आगच्छतु ।     

             

विशेषः - 

1. अनेन सूत्रेण निर्मिताः 'कतम', 'यतम', 'ततम' एते शब्दाः सर्वनामसंज्ञकाः सन्ति । _सर्वादीनि सर्वनामानि_ [[1।1।27]] इत्यस्मिन् सूत्रे निर्दिष्टे सर्वादिगणे 'डतर' तथा 'डतम' एतयोः प्रत्यययोः निर्देशः कृतः अस्ति । अयम् निर्देशः  'डतरच्' तथा  'डतमच्' एतयोः विषये एव अस्ति । एतयोः  प्रत्यययोः योजनेन निर्मिताः शब्दाः सर्वनामसंज्ञकाः भवन्ति - इति अस्य अर्थः । अतएव 'कतम', 'यतम', 'ततम' एतेषाम् सर्वनामसंज्ञा भवति ।



2. अस्मिन् सूत्रे 'वा' इति निर्देशः क्रियते । _अव्ययसर्वनाम्नामकच्प्राक्टेः_ [[5।3।71]] इत्यनेन विहितस्य अकच्-प्रत्ययस्य वैकल्पिक-विधानार्थमयं निर्देशः कृतः अस्ति । अतः अनेन सूत्रेण उक्तेषु सन्दर्भेषु पक्षे 'अकच्' प्रत्ययः अपि भवति ।             

अ) अनेकेषु यः इत्येव = यः + अकच् → यकः ।

आ) अनेकेषु सः इत्येव = सः + अकच् → सकः ।     

इ) अनेकेषु कः इत्येव - किम् + अकच् + सुँ → कः । (अस्य प्रक्रिया _अव्ययसर्वनाम्नामकच् प्राक् टेः_ [[5।3।71]] इत्यत्र निर्दिष्टा अस्ति ।)

उदाहरणम् - भवताम्  कः देवदत्तः ? यकः देवदत्तः,  सकः आगच्छतु ।  

                  

3. _समर्थानां प्रथमाद्वा_ [[4।1।82]] इतस्मात् प्रारब्धः 'वा' इत्यस्य अधिकारः अत्र प्रचलन् अस्ति, अतः 'अकच्' तथा 'डतमच्'  एतौ द्वौ अपि प्रत्ययौ विकल्पेन भवतः । अतः 'भवताम् कः देवदत्तः ?   यः देवदत्तः सः आगच्छतु' एतादृशम् वाक्यमपि साधु एव । 



3. अस्मिन् सूत्रे 'निर्धारणम्' (= चयनम्) अस्मिन् सन्दर्भे प्रत्ययविधानं कृतमस्ति । एतत् चयनम् चतुर्भिः प्रकारैः सम्भवति - इति काशिकायाम् स्पष्टीक्रियते । अस्मिन् विषये काशिकाकारः वदति -  <i>जात्या, क्रियया, गुणेन, संज्ञया वा समुदायादेकदेशस्य पृथक्करणं निर्धारणम्।</i>  । इत्युक्ते, यत्र जात्याः आधारेण, क्रियायाः आधारेण, गुणस्य आधारेण उत संज्ञायाः आधारेण पृथक्करणम् क्रियते, तत्रैव तस्य नाम 'निर्धारणम्' इति दीयते । अस्यां स्थितौ वर्तमानसूत्रस्य प्रयोगः भवितुमर्हति ।  अस्य उदाहरणानि एतानि -

अ) जात्याः आधारेण निर्धारणम् -  कतमः एतेषामश्वः ?                    

आ) क्रियायाः आधारेण निर्धारणम् - यतमः एतेषाम् कारकः ।     

इ) गुणस्य आधारेण निर्धारणम् - ततमः एतेषाम्  शूरः  ।    

ई) संज्ञायाः आधारेण निर्धारणम् - कतमः एतेषां देवदत्तः ? 

अस्मिन् विषये _यतश्च निर्धारणम्_ [[2।3।41]] इत्यस्मिन् सूत्रे विस्तारेण पाठितमस्ति । 



4. अस्मिन् सूत्रे सूत्रकारेण 'जातिपरिप्रश्ने' इति किञ्चन पदम् स्थापितमस्ति । अस्य पदस्य आशयः अयम् - 'यत्र जात्याः आधारेण उत परिप्रश्नस्य आधारेण (= repeated question, interrogation, insulting question etc) बहुषु एकस्य चयनम् कर्तव्यमस्ति, (यथा - भवताम् यतमः ब्राह्मणः, भवताम् कतमः मूर्खः) तत्रैव अस्य सूत्रस्य प्रयोगः स्यात्, अन्यत्र न स्यात्' - इति ।  परन्तु यदि एतादृशम् स्वीक्रियते चेत्  'यतमः एतेषाम् शूरः /  ततमः एतेषां देवदत्तः' एतादृशाः इष्टप्रयोगाः नैव सिद्ध्येयुः । अतः भाष्यकारेण 'जातिपरिप्रश्ने' इति पदमत्र प्रत्याख्यातमस्ति । इत्युक्ते, भाष्यकारस्य मतेन अस्मिन् सूत्रे 'जातिपरिप्रश्ने' इति पदम् नैव स्यात् - इति । कौमुद्यामपि इममेव पक्षमङ्गीकृत्य सूत्रार्थः पाठ्यते । परन्तु काशिकाकारः 'जातिपरिप्रश्ने' इति स्वीकृत्यैव सूत्रस्य अर्थनिर्देशं करोति । अतः काशिकाकारस्य मतेन 'यतमः एतेषाम् शूरः /  ततमः एतेषां देवदत्तः' एतादृशाः प्रयोगाः असमीचीनाः एव ।  

     

अत्र एकम् वार्त्तिकमपि ज्ञेयम् - <!किमोऽस्मिन्विषये डतरजपि !> । इत्युक्ते, 'किम्' सर्वनाम्नः विषये बहुषु एकस्य निर्धारणे डतरच्-प्रत्ययः अपि भवितुमर्हति । यथा - 'कतरः भवताम् देवदत्तः' इति । अत्र वस्तुतः बहुषु एकस्य निर्धारणम् कर्तव्यमस्ति, अतश्च 'डतमच्' प्रत्ययः एव साधु । परन्तु अनेन वार्त्तिकेन अत्र 'डतरच्' प्रत्ययः अपि भवितुमर्हति । 



अन्य एकः बिन्दुः अत्र ज्ञेयः - अस्मिन् वार्त्तिके  'बहुषु एकस्य निर्धाणरम्' इत्यस्मिन् सन्दर्भे केवलं 'किम्' शब्दस्य विषये एव     डतरच्-प्रत्ययः उक्तः अस्ति, 'यद्' तथा 'तद्' एतयोः विषये न । परन्तु भाष्यकारस्य मतेन 'किम्', 'यत्', 'तत्' - एतेषाम्  सर्वेषाम् विषये 'बहुनाम् एकस्य निर्धारणम् ' अस्मिन् सन्दर्भे  डतरच् प्रत्ययः भवितुमर्हति । अतः 'भवताम् यतरः देवदत्तः ततरः आगच्छतु' इति वाक्यमपि भाष्यकारस्य मतेन साधु एव ।                          

                                    

स्मर्तव्यम्  -

1. अस्मिन् सूत्रे 'निर्धारणे' इति 'विषयसप्तमी' अस्ति । निर्धारणस्य विवक्षायाम्  अस्य सूत्रस्य प्रयोगः भवति - इति अस्य अर्थः ।

2. अत्र प्रयुक्तः 'बहूनाम्' इति निर्धारणषष्ठी अस्ति । 'बहूनाम् मध्ये' इति अस्य अर्थः ।            

3. तद्धिताधिकारे _द्विवचनविभज्योपपदे तरबीयसुनौ_ [[5।3।57]] इत्यनेन 'तमप्' इति अपि किञ्चन प्रत्ययः पाठ्यते । अयम् प्रत्ययः सर्वथा भिन्नः अस्ति, अस्य योजनेन रुपाणि अपि भिद्यन्ते (यथा - किम् + तमप् → किंतम)  इति ज्ञातव्यम् ।4. वर्तमानसूत्रेण उक्तः डतरच्-प्रत्ययः 'किम्'  'यद्', तथा 'तद्' एतेभ्यः त्रिभ्यः शब्देभ्यः एव विधीयते । अन्येभ्यः शब्देभ्यः अस्य प्रसक्तिः नास्ति ।   

