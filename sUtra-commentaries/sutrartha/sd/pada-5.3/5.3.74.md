---
index: 5.3.74
sutra: कुत्सिते

---
'कुत्सितः' (निन्दितः / bad / spoiled / inappropriate ) इत्यनेन यस्य पदार्थस्य निर्देशः भवति, तस्मात् प्रातिपदिकात्  स्वार्थे 'क' इति प्रत्ययः (उत तस्य अपवादः) विधीयते । यथा - 



1. कुत्सितः अश्वः = अश्व + क → अश्वकः । कार्ये असमीचीनः यः अश्वः (a horse that is useless for work) तस्य निर्देशार्थम् 'अश्वक' शब्दः प्रयुज्यते ।

2. कुत्सितः गर्दभः = गर्दभ + क → गर्दभक । 

3. कुत्सितः उष्ट्रः = उष्ट्र + क → उष्ट्रक ।   



अव्ययानाम्, सर्वनामशब्दानाम्, तथा च तिङन्तानाम् विषये अपि अस्य सूत्रस्य प्रसक्तिः विद्यते, परन्तु एतेभ्यः परस्य क-प्रत्ययस्य अपवादरूपेण _अव्ययसर्वनाम्नामकच् प्राक् टेः_ [[5।3।71]] इति अकच्-प्रत्ययः विधीयते, सः च अङ्गस्य टि-संज्ञकात् पूर्वमागच्छति । उदाहरणानि एतानि -



1. कुत्सितः उच्चैः (inappropriate height) = उच्च् + अकच् + ऐस् → उच्चकैः ।

2. कुत्सितः शनैः (inappropriate slow speed) = शन् + अकच् + ऐस् → शनकैः । 

3. कुत्सिताः सर्वे  (inappropriate all) = सर्व् + अकच् + जस्  → सर्वके ।  

4. कुत्सितम्   पचति (someone cooks something inappropriate) = पचतकि । अयम् शब्दः क्रियापदरूपेणैव प्रयुज्यते । यथा - 'रामः पचतकि' । 'रामः कुत्सितम् पचति' इत्याशयः ।    

     

ज्ञातव्यम् - _अज्ञाते_ [[5।3।73]] इत्यनेन सूत्रेण 'अज्ञातः' अस्मिन् अर्थेऽपि एते एव सर्वे शब्दाः सिद्ध्यन्ति । अतः सन्दर्भं दृष्ट्वैव अर्थस्य निर्णयः कर्तव्यः ।                           

