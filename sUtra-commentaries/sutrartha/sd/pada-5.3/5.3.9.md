---
index: 5.3.9
sutra: पर्यभिभ्यां च

---
'परि' तथा 'अभि' एतौ द्वौ गतिसंज्ञकौ शब्दौ  । एताभ्याम् वर्तमानसूत्रेण 'तसिल्' इति प्रत्ययः स्वार्थे विधीयते ।



परि तथा अभि - एतयोः द्वयोः अपि शब्दयोः अनेके अर्थाः सन्ति । एतेभ्यः कस्मिन् अर्थे अयम् तसिल्-प्रत्ययः विधीयते एतत् स्पष्टीकर्तुम् वार्त्तिककारः एकम् वार्त्तिकम् पाठयति - <! सर्व-उभयार्थाभ्याम् एव!> । इत्युक्ते, 'परि' उपसर्गात् 'सर्व' अस्मिन् अर्थे, तथा 'अभि' उपसर्गात् 'उभय' अस्मिन् अर्थे 'तसिल्' इति प्रत्ययः क्रियते । यथा -



1) परि (= सर्व) + तसिल् → परितः । 'सर्वतः' इत्यर्थः । 

2) अभि (= उभय) + तसिल् → अभितः । 'उभयतः' इत्यर्थः । 



