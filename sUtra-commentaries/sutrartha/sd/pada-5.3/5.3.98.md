---
index: 5.3.98
sutra: लुम्मनुष्ये

---
_संज्ञायां च_ [[5.3.97]] इत्यनेन सूत्रेण 'इव' इत्यस्य प्रयोगेण संज्ञायाः निर्देशे कन्-प्रत्ययः विधीयते । परन्तु इयम् संज्ञा मनुष्यस्य संज्ञा अस्ति चेत् अस्य कन्-प्रत्ययस्य वर्तमानसूत्रेण लोपः भवति । यथा -



1. चञ्चा (scarecrow) इव अयम् मनुष्यः = चञ्चा + कन् → चञ्चा + X → चञ्चा ।  यथा चञ्चा वातम् वर्षाम् वा  न सहते तथैव यः मनुष्यः वातवर्षादीन् सोढुम् न शक्नोति, तस्य निर्देशार्थम् इयं संज्ञा प्रयुज्यते । Just like a scarecrow (A human-shaped object placed in farms to scare bird away) cannot sustain rains / winds, in the same way a human who cannot sustain heavy rains / winds etc is termed as चञ्चा.



2. दासी इव अयम् मनुष्यः = दासी । यः मनुष्यः दासीवत् वर्तनम् करोति, तस्य अयम् निर्देशः । 



विशेषः - 

1. अत्र प्रत्ययस्य लोपः 'लुप्' इति संज्ञया उक्तः अस्ति ।  _लुपि युक्तवद्व्यक्तिवचने_ [[1.2.51]] इत्यनेन लुपि कृते प्रकृत्याः लिङ्गम् वचनम् च तद्धितान्तस्य विषये अपि विधीयेत - इति निर्देशयितुमयम् निर्देशः अत्र आवश्यकः । इत्युक्ते,   'चञ्चा इव अयम् मनुष्यः' इत्यनेन निर्दिष्टः मनुष्यः यद्यपि पुमान् अस्ति, तथापि  'चञ्चा' इति स्त्रीवाचकात् शब्दात् कन्-प्रत्ययं तस्य च लुप् कृत्वा 'चञ्चा' इति तद्धितान्तः शब्दः यः जायते, सः स्त्रीलिङ्गे एव स्यात् - इति अत्र आशयः । अतः  'अयम् चञ्चा मनुष्यः' इत्येव प्रयोगः साधु अस्ति । 



2. अस्मिन् सूत्रे काशिकाकारः वदति - ' देवपथादेराकृतिगणत्वात् तस्य एव अयं प्रपञ्चो वेदितव्यः' । इत्युक्ते, काशिकाकारस्य मतेन वर्तमानसूत्रस्य न काऽपि आवश्यकता, यतः अनेन सूत्रेण येषाम् शब्दानाम् विषये लोपः विधीयते ते सर्वे शब्दाः   _देवपथादिभ्यश्च_ [[5.3.100]] इत्यत्र निर्दिष्टे 'देवपथादिगणे' आकृतिगणत्वात् भवितुमर्हन्ति एव । 