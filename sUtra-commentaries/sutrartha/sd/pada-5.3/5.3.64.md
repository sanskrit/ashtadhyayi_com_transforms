---
index: 5.3.64
sutra: युवाल्पयोः कनन्यतरस्याम्

---
'युवन्' (youth) तथा 'अल्प' (young / low/ little / handful) एताभ्यां शब्दाभ्यां 'अतिशय' अस्मिन् सन्दर्भे _अतिशायने तमबिष्ठनौ_ [[5|3|55]] इत्यनेन 'इष्ठन्' तथा _द्विवचनविभज्योपपदे तरबीयसुनौ_ [[5|3|57]] इत्यनेन 'ईयसुँन्' एतौ द्वौ अजादिप्रत्ययौ विधीयेते । एतयोः प्रत्यययोः परयोः एतयोः शब्दयोः 'कन्' इति आदेशः विकल्पेन भवति । यथा -



1. एते सर्वे यूवानः । अयम् एतेषामतिशयेन युवा, अतः अयम् कनिष्ठः । प्रक्रिया इयम् -

युवन् + इष्ठन्

→ कन् + इष्ठन् [युवन्-शब्दस्य कन्-आदेशः]

→ कनिष्ठ [_टेः_ [[6।4।155]] इत्यनेन टिलोेपे प्राप्ते _प्रकृत्यैकाच्_ [[6|4|163]] इत्यनेन अङ्गस्य प्रकृतिभावः विधीयते, अतः केवलं वर्णमेलनं कृत्वा रूपं सिद्ध्यति । 



2. एतौ द्वौ युवानौ । अयम् एतयोः अतिशयेन युवा, अतः अयम् कनीयान् । प्रक्रिया इयम् -

युवन् + ईयसुन् 

→ कन् + ईयसुन् [युवन्-शब्दस्य कन्-आदेशः]

→ कनीयस् [_टेः_ [[6।4।155]] इत्यनेन टिलोेपे प्राप्ते _प्रकृत्यैकाच्_ [[6|4|163]] इत्यनेन अङ्गस्य प्रकृतिभावः विधीयते, अतः केवलं वर्णमेलनं कृत्वा रूपं सिद्ध्यति । 

अस्य प्रथमैकवचने _उगिदचां सर्वनामस्थानेऽधातोः_ [[7|1|70]] इति नुमागमे कृते 'कनीयान्' इति रूपम् सिद्ध्यति । 



3. एते सर्वे अल्पाः  । अयम् एतेषामतिशयेन अल्पः, अतः अयम् कनिष्ठः । प्रक्रिया इयम् -

अल्प + इष्ठन्

→ कन् + इष्ठन् [अल्प-शब्दस्य कन्-आदेशः]

→ कनिष्ठ [_टेः_ [[6।4।155]] इत्यनेन टिलोेपे प्राप्ते _प्रकृत्यैकाच्_ [[6|4|163]] इत्यनेन अङ्गस्य प्रकृतिभावः विधीयते, अतः केवलं वर्णमेलनं कृत्वा रूपं सिद्ध्यति । 



4. एतौ द्वौ अल्पौ  । अयम् एतयोः अतिशयेन अल्पः, अतः अयम् कनीयान् । प्रक्रिया इयम् -

अल्प + ईयसुन् 

→ कन् + ईयसुन् [अल्प-शब्दस्य कन्-आदेशः]

→ कनीयस् [_टेः_ [[6।4।155]] इत्यनेन टिलोेपे प्राप्ते _प्रकृत्यैकाच्_ [[6|4|163]] इत्यनेन अङ्गस्य प्रकृतिभावः विधीयते, अतः केवलं वर्णमेलनं कृत्वा रूपं सिद्ध्यति ।] 

अस्य प्रथमैकवचने _उगिदचां सर्वनामस्थानेऽधातोः_ [[7|1|70]] इति नुमागमे कृते 'कनीयान्' इति रूपम् सिद्ध्यति । 



ज्ञातव्यम् - 

1. अनेन सूत्रेण विहितः 'कन्' आदेशः विकल्पेन भवति, अतः पक्षे 'यविष्ठ', 'यवीयान्', 'अल्पिष्ठ' तथा 'अल्पीयान्' एते शब्दाः अपि सिद्ध्यन्ति । 'यविष्ठ'  शब्दस्य प्रक्रिया इयम् -

युवन् + इष्ठन्

→ यो + इष्ठ [_स्थूलदूरयुवह्रस्वक्षिप्रक्षुद्राणां यणादिपरं पूर्वस्य च गुणः_ [[6।4।156]] इत्यनेन 'युवन्' इत्यस्य 'वन्' इत्यस्य लोपः, तथा च यकारोत्तस्य उकारस्य गुणः ओकारः]

→ यव् + इष्ठ [_एचोऽयवायावः_  [[6।1।78]] इति अवादेशः]

→ यविष्ठ                   



2.  'युवन्' तथा 'अल्प' शब्दौ वस्तुतः गुणवाचिनौ न स्तः, अतः एताभ्याम् 'अतिशय' अस्मिन् सन्दर्भे _अतिशायने तमबिष्ठनौ_ [[5|3|55]] तथा _द्विवचनविभज्योपपदे तरबीयसुनौ_ [[5|3|57]] इत्यनयोः सूत्रयोः 'इष्ठन्', 'तमप्', ईयसुँन्', 'तरप्' एतेषु चतुर्षु प्रत्ययेषु प्राप्तेषु _अजादी गुणवचनादेव_ [[5|3|58]] इत्यनेन सूत्रेण 'इष्ठन्' तथा 'ईयसुँन्' एतौ अजादिप्रत्ययौ वस्तुतः नियम्येते (= न प्रयुज्येते) । परन्तु वर्तमानसूत्रेण अजादिप्रत्यययोः परयोः एव आदेशविधानम् कृतमस्ति । अतः विधानसामर्थ्यात् एताभ्याम् शब्दाभ्यामपि अजादी प्रत्ययौ भवतः एव ।