---
index: 5.3.63
sutra: अन्तिकबाढयोर्नेदसाधौ

---
'अन्तिक' (near / proximate / closeby) तथा 'बाढ' (strong / loud / hard / aggressive) एताभ्यां शब्दाभ्यां 'अतिशय' अस्मिन् सन्दर्भे _अतिशायने तमबिष्ठनौ_ [[5.3.55]] इत्यनेन 'इष्ठन्' तथा _द्विवचनविभज्योपपदे तरबीयसुनौ_ [[5.3.57]] इत्यनेन 'ईयसुँन्' एतौ द्वौ अजादिप्रत्ययौ विधीयेते । एतयोः प्रत्यययोः परयोः 'अन्तिक' शब्दस्य 'नेद' इति आदेशः, तथा 'बाढ' शब्दस्य 'साध' इति आदेशः भवति । यथा -

1. एते सर्वे अन्तिकाः । अयम् एतेषामतिशयेन अन्तिकः, अतः अयम् नेदिष्ठः । प्रक्रिया इयम् -

अन्तिक + इष्ठन्

→ नेद + इष्ठन् [वर्तमानसूत्रेण 'अन्तिक' इत्यस्य 'नेद' आदेशः]

→ नेद् + इष्ठ [_टेः_ [[6.4.155]] इति टिलोपः]

→ नेदिष्ठ

2. एतौ द्वौ अन्तिकौ । अयम् एतयोः अतिशयेन अन्तिकः, अयः अयम् नेदीयान् । प्रक्रिया इयम् -

अन्तिक + ईयसुँन्

→ नेद + ईयस् [वर्तमानसूत्रेण 'अन्तिक' इत्यस्य 'नेद' आदेशः]

→ नेद् + ईयस्  [_टेः_ [[6.4.155]] इति टिलोपः]

→ नेदीयस्

अस्य प्रथमैकवचने _उगिदचां सर्वनामस्थानेऽधातोः_ [[7.1.70]] इति नुमागमे कृते 'नेदीयान्' इति रूपम् सिद्ध्यति ।

3.एते सर्वे बाढाः । अयम् एतेषामतिशयेन बाढः, अतः अयम् साधिष्ठः । प्रक्रिया इयम् -

बाढ + इष्ठन्

→ साध + इष्ठन् [वर्तमानसूत्रेण 'बाढ' इत्यस्य 'साध' आदेशः]

→ साध्  + इष्ठ [_टेः_ [[6.4.155]] इति टिलोपः]

→ साधिष्ठ

4. एतौ द्वौ बाढौ । अयम् एतयोः अतिशयेन बाढः, अयः अयम् साधीयान्   । प्रक्रिया इयम् -

बाढ + ईयसुँन्

→ साध + ईयस् [वर्तमानसूत्रेण 'बाढ' इत्यस्य 'साध' आदेशः]

→ साध्  + ईयस्  [_टेः_ [[6.4.155]] इति टिलोपः]

→ साधीयस्

अस्य प्रथमैकवचने _उगिदचां सर्वनामस्थानेऽधातोः_ [[7.1.70]] इति नुमागमे कृते 'साधीयान्' इति रूपम् सिद्ध्यति ।

ज्ञातव्यम् - 'अन्तिक' तथा 'बाढ' शब्दौ वस्तुतः गुणवाचिनौ न स्तः, अतः एताभ्याम् 'अतिशय' अस्मिन् सन्दर्भे _अतिशायने तमबिष्ठनौ_ [[5.3.55]] तथा _द्विवचनविभज्योपपदे तरबीयसुनौ_ [[5.3.57]] इत्यनयोः सूत्रयोः 'इष्ठन्', 'तमप्', ईयसुँन्', 'तरप्' एतेषु चतुर्षु प्रत्ययेषु प्राप्तेषु _अजादी गुणवचनादेव_ [[5.3.58]] इत्यनेन सूत्रेण 'इष्ठन्' तथा 'ईयसुँन्' एतौ अजादिप्रत्ययौ वस्तुतः नियम्येते (= न प्रयुज्येते) । परन्तु वर्तमानसूत्रेण अजादिप्रत्यययोः परयोः एव आदेशविधानम् कृतमस्ति । अतः विधानसामर्थ्यात् एताभ्याम् शब्दाभ्याम्  अपि अजादी प्रत्ययौ भवतः एव । 