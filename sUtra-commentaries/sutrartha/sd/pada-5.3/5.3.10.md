---
index: 5.3.10
sutra: सप्तम्यास्त्रल्

---
अनेन सूत्रेण 'त्रल्' इति विभक्तिसंज्ञकः प्रत्ययः पाठ्यते । अस्मिन् प्रत्यये लकारः इत्संज्ञकः अस्ति, अतः 'त्र' इत्येव प्रयोगे दृश्यते ।

_किंसर्वनामबहुभ्योऽद्व्यादिभ्यः_ [[5.3.2]] इत्यनेन भिन्नेभ्यः  शब्देभ्यः विभक्तिसंज्ञकाः तद्धितप्रत्ययाः उच्यन्ते । वर्तमानसूत्रेण उक्तः 'तसिल्' प्रत्ययः अपि विभक्तिसंज्ञकः एव अस्ति, अतः अयम् प्रत्ययः अपि एतेभ्यः सर्वेभ्यः शब्देभ्यः विधीयते । कानिचन उदाहरणानि पश्यामः -

1) कस्मिन् इत्येव

= कस्मिन् + त्रल्  ['कस्मात्' शब्दात् स्वार्थे प्रत्ययविधानम्]

→ किम् + त्र  [_कृत्तद्धितसमासाश्च_ [[1.2.46]] इति प्रातिपदिकसंज्ञा, _सुपो धातुप्रातिपदिकयोः_ [[2.4.71]] इति सप्तमीप्रत्ययस्य लुक्]

→ कु + त्र  [_किमः कः_ [[7.2.103]] इत्यनेन विभक्तिसंज्ञके प्रत्यये परे 'किम्' इत्यस्य 'क' इति आदेशे प्राप्ते तं बाधित्वा तकारादौ प्रत्यये परे  _कु तिहोः_ [[7.2.104]] इति 'कु' आदेशः ]

→ कुत्र

विशेषः - 'कस्मिन्' इत्यस्मात् पक्षे _किमोऽत्_ [[5.3.12]] इत्यनेन 'अत्' इत्यपि प्रत्ययः विधीयते,  तेन 'कुतः' इति अपि शब्दः सिद्ध्यति ।

2) अमुष्मिन् इत्येव

= अमुष्मिन् + त्रल्   ['अस्मात्' शब्दात् स्वार्थे प्रत्ययविधानम्]

→ अदस् + त्र  [_कृत्तद्धितसमासाश्च_ [[1.2.46]] इति प्रातिपदिकसंज्ञा, _सुपो धातुप्रातिपदिकयोः_ [[2.4.71]] इति सप्तमीप्रत्ययस्य लुक्]

→ अमु + त्र  [_अदसोऽसेर्दादु दो मः_ [[8.2.80]] इति 'अदस्' इत्यस्य अमु' आदेशः ।]

→ अमुत्र

3) यस्मिन् इत्येव

= यस्मिन् + त्रल्  ['यस्मात्' शब्दात् स्वार्थे प्रत्ययविधानम्]

→ यद्  + त्र  [_कृत्तद्धितसमासाश्च_ [[1.2.46]] इति प्रातिपदिकसंज्ञा, _सुपो धातुप्रातिपदिकयोः_ [[2.4.71]] इति सप्तमीप्रत्ययस्य लुक्]

→ य + त्र  [_त्यदादीनामः_ [[7.2.102]] इति दकारस्य अकारादेशः । _अतो गुणे_ [[6.1.97]] इति पररूप-एकादेशः ]

→ यतः [_ससजुषो रुँः_ [[8.2.66]] इति रुँत्वम् । _खरवसानयोर्विसर्जनीयः_ [[8.3.15]] इति विसर्गः]

4) एतस्मिन् इत्येव

= एतस्मिन् + त्रल्  ['अस्मात्' शब्दात् स्वार्थे प्रत्ययविधानम्]

→ एतद् + त्रल् [_कृत्तद्धितसमासाश्च_ [[1.2.46]] इति प्रातिपदिकसंज्ञा, _सुपो धातुप्रातिपदिकयोः_ [[2.4.71]] इति सप्तमीप्रत्ययस्य लुक्]

→ अन्  + त्र [_एतदोऽन्_ [[5.3.5]] इति एतद्-शब्दस्य अन्-आदेशः]

→ अत्र [_स्वादिष्वसर्वनामस्थाने_ [[1.4.17]] इति  अङ्गस्य पदसंज्ञा ;  स्थानिवद्भावात् च अङ्गस्य प्रातिपदिकसंज्ञा । अग्रे  _नलोपः प्रातिपदिकान्तस्य_ [[8.2.7]] इति नकारलोपः]

एवमेव 'बहुत्र', 'सर्वत्र', 'एकत्र', 'उभयत्र', 'पूर्वत्र', 'अन्यत्र', 'तत्र', 'यत्र' - एते शब्दाः अपि सिद्ध्यन्ति ।

विशेषः -

1. 'इदम्' शब्दस्य विषये वर्तमानसूत्रेण 'त्रल्' प्रत्यये प्राप्ते तं बाधित्वा _इदमो हः_ [[5.3.11]] इत्यनेन 'ह' प्रत्ययः विधीयते, येन 'इह' इति शब्दः सिद्ध्यति ।

2. अनेन सूत्रेण सप्तमीविभक्त्यन्तात् प्रत्ययः उच्यते, न हि 'सप्तमीसमर्थात्' इति स्मर्तव्यम् । अत्र समर्थाधिकारः न प्रचलति, अतः अत्र स्वार्थे एव प्रत्ययविधानम् क्रियते, सामर्थ्यम् नापेक्षते ।

4. सर्व, एक, अन्य, किम्, यद्, तथा तद् - एतेषाम् विषये सप्तम्यन्तः शब्दः यदि कालस्य विशेषणरूपेण प्रयुज्यते (यथा - 'कस्मिन् काले / एकस्मिन् काले - आदयः), तर्हि वर्तमानसूत्रेण विहितम् 'त्रल्' प्रत्ययं बाधित्वा _सर्वैकान्यकिंयत्तदः काले दा_ [[5.3.15]] इत्यनेन 'दा' इति प्रत्ययः विधीयते, येन 'सर्वदा', 'एकदा' - एतादृशाः शब्दाः सिद्ध्यन्ति ।

5. त्रल्-प्रत्यये परे _तसिलादिष्वाकृत्वसुचः_ [[6.3.35]] इत्यनेन स्त्रीवाचिनः अङ्गस्य पुंवद्भावः भवति ।

यथा - बह्वीषु इत्येव

= बह्वी + त्रल्

→ बहु + त्रल्   [पुंवद्वावः]

→ बहुत्र ।

