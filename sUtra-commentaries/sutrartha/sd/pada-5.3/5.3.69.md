---
index: 5.3.69
sutra: प्रकारवचने जातीयर्

---
यत्र कस्यचन पदार्थस्य कश्चन प्रकारः निर्देष्टव्यः (= प्रकारवचनम् कर्तव्यम्), तत्र तस्मात् प्रातिपतिकात् स्वार्थे 'जातीयर्' इति प्रत्ययः भवति । यथा -

1. पटोः प्रकारः (A certain type of an expert) = पटुजातीयः ।

2. मृदोः प्रकारः (a variety of soft) = मृदुजातीयः ।

3. दर्शनीयस्य प्रकारः (a variety of beautiful) = दर्शनीयजातीयः ।

ज्ञातव्यम् -

1. _प्रकारवचने थाल्_ [[5.3.23]] इत्यनेन प्रकारवचने 'थाल्' इति प्रत्ययः अपि पाठ्यते । परन्तु अयम् 'थाल्' प्रत्ययः केवलम् विशिष्टेभ्यः शब्देभ्यः एव भवति, सर्वेभ्यः प्रातिपदिकेभ्यः न । तथा च, 'थाल्' प्रत्ययेन प्रकारविशेषः न निर्दिश्यते, अपि तु 'प्रकारः' इति सामान्यः अर्थः एव निर्दिश्यते । यथा - 'येन प्रकारेण = यथा' । अत्र थाल्-प्रत्ययं कृत्वा रूपं सिद्ध्यति ।

2. 'जातीयर्' प्रत्ययस्य आदिस्थः जकारः _चुटू_ [[1.3.7]] इत्यनेन इत्संज्ञकः न भवति, यतः जकारस्य इत्संज्ञायाः अत्र किमपि प्रयोजनम् न विद्यते ।

3. _स्थूलादिभ्यः प्रकारवचने कन्_ [[5.4.3]] इत्यनेन स्थूलादिगणस्य शब्देभ्यः प्रकारवचनस्य निर्देशार्थम् जातीयर्-प्रत्ययं बाधित्वा 'कन्' प्रत्ययः विधीयते । 