---
index: 5.3.114
sutra: आयुधजीविसंघाञ्ञ्यड्वाहीकेष्वब्राह्मणराजन्यात्

---
'वाहीक' इति कस्यचन देशस्य नाम । अस्मिन् देशे ये सङ्घाः आयुधजीविनः सन्ति (इत्यक्ते, ते सङ्घाः येषां जनाः शस्त्राणाम् साहाय्येन मृगयादीनि कार्याणि कृत्वा जीविकामर्जयन्ति - people who earn their living using weapons, E.g. by hunting etc) तेषाम् निर्देशार्थमायुधजीविनां सङ्घवाचिभ्यः शब्देभ्यः (यथा - कुण्डिबृस, क्षुद्रक - आदिभ्यः शब्देभ्यः)  स्वार्थे 'ञ्यट्' प्रत्ययः भवति । कानिचन उदाहरणानि एतानि -

1. कुण्डिबृसः इत्येव = कुण्डिबृस + ञ्यट् → कौण्डिबृस्यः ।

2. क्षुद्रकः इत्येव = क्षुद्रक + ञ्यट् → क्षौद्रक्यः ।

3. मालवः इत्येव = मालव + ञ्यट् → मालव्यः ।

विशेषः -  _समर्थानां प्रथमात् वा_ [[4|1|86]] इत्यस्मात् 'वा' इत्यस्य अधिकारः अत्र प्रचलति, अतः अनेन सूत्रेण उक्तः 'ञ्यट्' प्रत्ययः विकल्पेनैव विधीयते । अतः 'कुण्डिबृसः' इत्यपि साधु रूपम्, 'कौण्डिबृस्यः' इत्यपि च साधु एव । 



स्मर्तव्यम् -ञ्यट्-प्रत्ययः टित् अस्ति, अतः तस्मात् स्त्रीत्वे विवक्षिते _टिड्ढाणञ्..._ [[4।1।15]] इत्यनेन ङीप्-प्रत्ययः भवति । यथा -                                      

1. कुण्डिबृसः इत्येव परिषद् 

= कुण्डिबृस + ञ्यट् + ङीप्

→ कौण्डिबृस + य + ई [_तद्धितेष्वचामादेः_ [[7।2।117]] इति आदिवृद्धिः]

→ कौण्डिबृस् + य + ई [_यस्येति च_ [[6।4।148]] इति अकारलोपः]

→ कौण्डिबृस् + य्  + ई [_यस्येति च_ [[6।4।148]] इति अकारलोपः]

→ कौण्डिबृस् + ई [_हलस्तद्धितस्य_ [[6।4।150]] इति यकारलोपः]

→ कौण्डिबृसी । 

कुण्डिबृसः सङ्घः इत्यवे कौण्डीबृसी परिषद् ।       

एवमेव - 

2. क्षुद्रकः सङ्घः इत्येव = क्षौद्रकी परिषद् ।

3. मालवः सङ्घः इत्येव = मालवी परिषद् ।



अस्मिन् सूत्रे 'अ-ब्राह्मण-राजन्यात्' इत्यपि निर्देशः कृतः अस्ति । अस्य अर्थः एतादृशः -

अ) ये सङ्घाः ब्राह्मणवाचकाः सन्ति, तेषाम् विषये अयम् 'ञ्यट्' प्रत्ययः न विधीयते । यथा - गोपालकः सङघः इत्येव = गोपालकः । 

आ) 'राजन्य' इति वाहिकेषु विद्यमानस्य कस्यचन आयुधजीविनः सङ्घस्य नाम  । अस्मात् शब्दात् अपि अयम् प्रत्ययः न भवति । यथा - राजन्यः सङ्घः  इत्येव = राजन्यः ।                                        

अत्र 'ब्राह्मण' इति शब्दः 'ब्राह्मणवाचकः' इत्यस्मिन् अर्थे स्वीकृतः अस्ति, परन्तु 'राजन्य' अयं शब्दः स्वस्य रूपस्य ग्रहणं करोतीति ज्ञेयम् ।

                         

स्मर्तव्यम् - सूत्रम् दलकृत्य प्रत्येकं पदस्य प्रयोजनम् एतादृशम् - 

1) 'वाहीकेषु' इति किमर्थम् ? 'शबर', 'पुलिन्द' एतानि अपि आयुधजीविनां सङ्घानाम् नामानि सन्ति । परन्तु एतानि वाहीकदेशे न विद्यन्ते, अतः एतेषाम् विषये अस्य सूत्रस्य प्रसक्तिः नास्ति ।

2) 'आयुधजीविनः' इति  किमर्थम् ? वाहिकेषु विद्यमानाः ये अन्ये सङ्घाः (=यथा मल्लाः, शयण्डाः) तेषाम् विषये अस्य सूत्रस्य प्रसक्तिः नास्ति ।

3) 'सङ्घ' इति किमर्थम् ? वाहिकेषु विद्यमानाः आयुधजीविनाम् निर्देशकाः परन्तु सङ्घभिन्नाः शब्दाः (यथा - सम्राट्) एतम् प्रत्ययं न प्राप्नुयुः ।



विशेषः - अनेन सूत्रेण उक्तस्य ञ्यट्-प्रत्ययस्य _ञ्यादयस्तद्राजाः_ [[5|3|119]] इत्यनेन 'तद्राज' इति संज्ञा भवति ।तद्राजसंज्ञकप्रत्ययानाम् च एकम् वैशिष्ठ्यम् विद्यते - _तद्राजस्य बहुषु तेनैवास्त्रियाम्_ [[2|4|62]] इत्यनेन सूत्रेण तद्राजसंज्ञकप्रत्ययान्तशब्दानां बहुवचनरूपे तद्राजप्रत्ययस्य लुक् भवति । यथा , 'कौण्डिबृस्य' शब्दस्य रूपाणि 'कौण्डिबृस्यः कौण्डिबृस्यौ कुण्डिबृसाः' इति भवन्ति । अत्र प्रथमाबहुवचनस्य रूपसिद्धिः एतादृशी जायते -

कुण्डिबृस + ञ्यट् + जस् 

→ कुण्डिबृस  + जस् [_तद्राजस्य बहुषु तेनैवास्त्रियाम्_ [[2|4|62]] इति ञ्यट्-प्रत्ययस्य लुक्] 

→ कुण्डिबृसाः । 

एवमेव - 'क्षौद्रक्यः, क्षौद्रक्यौ क्षुद्रकाः' इत्यपि सिद्ध्यति ।



Note - All of the words shown as examples in this description represent names of the Vaahik tribes. 

