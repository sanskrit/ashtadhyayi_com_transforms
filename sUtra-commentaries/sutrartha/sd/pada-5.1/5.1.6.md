---
index: 5.1.6
sutra: शरीरावयवाद्यत्

---
'हितम्' इत्युक्ते 'योग्यम् / आवश्यकम् / हितकारकम् / उपयोगी / उपयुक्तम् ' । 'हितम्' अस्मिन् अर्थे चतुर्थीसमर्थात् प्रातिपदिकात् _प्राग्क्रीतात् छः_ [[5.1.1]] इत्यनेन औत्सर्गिकरूपेण छ-प्रत्यये प्राप्ते इत्यनेन औत्सर्गिकरूपेण छ-प्रत्यये प्राप्ते; शरीरस्य अवयवस्य विषये तस्य अपवादरूपेण यत्-प्रत्ययः भवति ।



1. दन्ताय हितम् दन्त्यम् मञ्जनम् ।

2. कण्ठाय हितम् कण्ठ्या ओषधिः ।

3. ओष्टाभ्यां हितम् ओष्ठ्यम् घृतम् ।



अत्र वार्त्तिकद्वयं ज्ञातव्यम् - 

1. <!नस् नासिकायाः!> । इत्युक्ते, नासिकाशब्दस्य यत्-प्रत्यये परे नस्-आदेशः भवति । 

यथा - नासिकायै हितम् 

= नासिका + यत् 

→ नस् + य [<!नस् नासिकायाः!> इति नासिका-इत्यस्य नस्-आदेशः]   

→ नस्य । 



2. <!यत्प्रकरणे रथाच्चोपसंख्यानं कर्तव्यम्!> । इत्युक्ते, 'रथ'शब्दात् अपि 'हितम्' अस्मिन् अर्थे यत्-प्रत्ययः भवति । रथाय हितम् रथ्यम् चक्रम् ।                       



ज्ञातव्यम् - 

1. _शरीरावयवाच्च_ [[4.3.55]] इति किञ्चन सूत्रम् _तत्र भवः_ [[4.3.53]] अस्मिन् अर्थे पाठितमस्ति । अनेन सूत्रेण अपि शरीरस्य अवयववाचिशब्दात् यत्-प्रत्ययः एव भवति, परन्तु सः 'भवः' अस्मिन् अर्थे जायते । यथा - दन्ते भवः दन्त्यः । वर्तमानसूत्रेण तु 'हितम्' अस्मिन् अर्थे प्रत्ययः विधीयते ।



2. अनेन सूत्रेण उक्तः यत्-प्रत्ययः तदन्तस्य विषये अपि भवति । यथा,  दन्ताय हितम् दन्त्यम् ; राजदन्ताय हितम् राजदन्त्यम् । अस्मिन् विषये _असमासे निष्कादिभ्यः_ [[5.1.20]] इत्यत्र विस्तारेण निरूपितमस्ति । 