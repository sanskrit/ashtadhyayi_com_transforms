---
index: 5.1.68
sutra: पात्राद्घंश्च

---
'पात्रमर्हति सः' अस्मिन् अर्थे पात्रशब्दात् घन् तथा यत्-प्रत्ययौ भवतः । यथा -



1. पात्रमर्हति सः 

= पात्र + घन्

→ पात्र + इय [_आयनेयीनीयियः फढखच्छघां प्रत्ययादीनाम्_ [[7.1.2]] इति इय्-आदेशः]

→ पात्र् + इय [_यस्येति च_ [[6.4.148]] इति अकारलोपः]

→ पात्रिय



प्रत्यये इत्संज्ञकः नकारः स्वरनिर्देशार्थम् स्थापितः अस्ति । _ञ्नित्यादिर्नित्यम्_ [[6.1.197]] अनेन सूत्रेण 'पात्रिय' शब्दस्य आदिस्वरः उदात्तः भवेत्, इति अस्य प्रयोजनम् ।



2. पात्रमर्हति सः 

= पात्र + यत्

→ पात्र् + य [_यस्येति च_ [[6.4.148]] इति अकारलोपः]

→ पात्र्य                       



प्रत्यये इत्संज्ञकः तकारः स्वरनिर्देशार्थम् स्थापितः अस्ति । _यतोऽनावः_ [[6.1.197]] अनेन सूत्रेण 'पात्र्य' शब्दस्य आदिस्वरः उदात्तः भवेत्, इति अस्य प्रयोजनम् । 



स्मर्तव्यम् - 

1. 'पात्र'शब्दः परिमाणवाची अपि अस्ति, तथा च भाजन (container) वाची अपि अस्ति । अतः अनेन सूत्रेण विहितौ घन्/ यत् प्रत्ययौ 'परिमाणम्' अस्मिन् अर्थे ठञ्-प्रत्ययं बाधित्वा, तथा च 'भाजनम्' अस्मिन् अर्थे ठक्-प्रत्ययं बाधित्वा विधीयन्ते । 



2. अस्य सूत्रस्य आशयम्  न्यासकारः  इत्थम् वदति - चाण्डालादयः पात्रे भोजनम् खादन्ति चेत् तत् पात्रम् 'अशुद्धम्' जायते, तस्य अग्रे क्षालनेन अपि शुद्धिः न भवति । अतः चाण्डालादीन् अन्नदानम् कर्तव्यमस्ति चेत् तेभ्यः पात्रम् पुनः नः स्वीक्रीयते, इत्युक्ते पात्रदानमपि भवति । अतः 'पात्रमर्हति सः पात्रियः पात्र्यः वा चाण्डालः' इति प्रयोगः कियते । 

