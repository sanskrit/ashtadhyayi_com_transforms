---
index: 5.1.53
sutra: आढकाचितपात्रात् खोऽन्यतरस्याम्

---
आढक (= unit of measuring grain ), आचित (= unit of measurement, equivalent to 10  भाराः ), पात्र (= vessel, unit of capacity) - एतानि सर्वाणि विशिष्टानि परिमाणानि । एतेषां विषये _सम्भवत्यवहरति पचति_ [[5।1।52]] अस्मिन् अर्थे  औत्सर्गिकरूपेण ठञ्-प्रत्यये प्राप्ते ; तं बाधित्वा विकल्पेन ख-प्रत्ययः अपि भवति । पक्षे औत्सर्गिकः ठञ् तु भवत्येव । यथा -



1. आढकम् सम्भवति / अवहरति / पचति सः आढकीनः आढकिकः वा । 



प्रक्रिया -   

आढक + ख

→ आढक + ईन [_आयनेयीनीयियः फढखच्छघां प्रत्ययादीनाम्_ [[7।1।2]] इति ख्-इत्यस्य ईन्-आदेशः]

→ आढक् + ईन [_यस्येति च_ [[6।4।148]] इति अकारलोपः]

→ आढकीन ।



पक्षे - आढक + ठञ्

→ आढक + इक [_तद्धितेष्वचामादेः_ [[7।2।117]] इति आदिवृद्धिः, _ठस्येकः_ [[7।3।50]] इति इक्-आदेशः]

→ आढक् + इक   [_यस्येति च_ [[6।4।148]] इति अकारलोपः]

→ आढकिक                                 

स्त्रीत्वे -  'ख'प्रत्ययान्तशब्दात् _अजाद्यतष्टाप्_ [[4।1।4]] इति टाप्-प्रत्ययः भवति, तथा च ठञ्-प्रत्ययान्तशब्दात् _टिड्ढाणञ्.._ [[4।1।15]] इति ङीप्-प्रत्ययः भवति । आढकं परिमाणमस्य सा आढकीना आढकिकी वा ।



तथैव - 

2. आचितं सम्भवति / अवहरति / पचति सः आचितीनः, आचितिकः । स्त्रीत्वे - आचितीना, आचितिकी ।

3. पात्रं सम्भवति / अवहरति / पचति सः पात्रीणः, पात्रिकः । स्त्रीत्वे - पात्रिणी, पात्रिकी ।



वाक्येषु प्रयोगः -

1. 'आढकीनः कटाहः' - एकमाढकम् यावत् एव यस्य प्रमाणमस्ति, तस्मात् अधिकम् न, सः आढकीनः कटाहः । 

2. 'आढकीना माता' - सा माता या एकमाढकम् यावत् धान्यस्य एकत्रीकरणं करोति । 

3. 'आढकीनः पाचकः - सः पाचकः यः एकमाढकम् यावत् धान्यम् पचते ।            

  

ज्ञातव्यम् -  'आचित' शब्दस्य 'loaded / collected' इति अपि कश्चन अर्थः अस्ति । तथैव, 'पात्र' शब्दस्य अपि 'व्याप्तिः' (यथा - नद्याः पात्रम्) इति अपि कश्चन अर्थः अस्ति । परन्तु 'आढक' शब्दस्य केवलं 'परिमाण' इत्येव अर्थः विद्यते, अतः अस्मिन् सूत्रे 'आढक' इत्यस्य साहचर्येण आचित-शब्दस्य तथा पात्र-शब्दस्यापि 'परिमाण' अयमेव अर्थः स्वीक्रियते । इत्युक्ते, केवलं परिमाणवाची यौ आचित/पात्रशब्दौ, तयोर्विषये एव वर्तमानसूत्रस्य प्रसक्तिः अस्ति ।

