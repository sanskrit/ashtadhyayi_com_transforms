---
index: 5.1.62
sutra: त्रिंशच्चत्वारिंशतोर्ब्राह्मणे संज्ञायां डण्

---
 'त्रिंशत् परिमाणम् एषाम् ब्राह्मणानाम्' तथा च 'चत्वारिंशत् परिमाणम् एषाम् ब्राह्मणानाम्' अनयोः अर्थयोः भाषायां प्रयुज्यमाणौ 'त्रैंश' तथा 'चात्वारिंश' एतौ संज्ञावाचिनौ शब्दौ अनेन सूत्रेण सिद्ध्यतः । अत्र 'ब्राह्मण'शब्दः 'वेदस्य मन्त्रभिन्नः भागः' अस्मिन् अर्थे प्रयुक्तः अस्ति, न हि 'ब्राह्मणजातिः' अस्मिन् अर्थे । यथा -

1. त्रिंशत् अध्यायाः परिमाणम् एषाम् ब्राह्मणानाम्

= त्रिंशत् + डण्

→ त्रैंशत् + अ [इत्संज्ञालोपः, णित्वात् _तद्धितेष्वचामादेः_ [[7.2.117]] इति आदिवृद्धिः]

→ त्रैंश् + अ [_टेः_ [[6.4.143]] इति टिलोपः]

→ त्रैंश

2. तथैव - चत्वारिंशत् सूक्तानि परिमाणम् एषाम् ब्राह्मणानाम् = चात्वारिंश ।

यथा - त्रैंशानि ब्राह्मणानि, चात्वरिंशानि ब्राह्मणानि - एतादृशाः प्रयोगाः दृश्यते । तेषाम् समर्थनार्थम् इदम् सूत्रम् निर्मितमस्ति । 