---
index: 5.1.73
sutra: संशयमापन्नः

---
आपन्नः इत्युक्ते प्राप्तः । 'आ + पद्' धातोः 'क्त'प्रत्यये कृते अयम् शब्दः सिद्ध्यति । 'आपन्नः' अस्मिन् अर्थे द्वितीयासमर्थात् 'संशय'शब्दात् संशयस्य अधिष्ठानम् (कर्म) निर्देशयितुम् ठञ्-प्रत्ययः भवति ।  संशयमापन्नः सांशयिकः ।

कः अस्य अर्थः ? उदाहरणम् एकम् पश्यामः । कश्चन स्थाणुः (pillar / stem) अस्तीति मन्यामहे  । कश्चन देवदत्तः रात्रौ प्रकाशस्य अभावात् एतम् स्थाणुं दृष्ट्वा 'अयम् कोऽपि पशुः / मनुष्यः अस्ति वा' इति चिन्तयति । अत्र अन्धःकारस्य कारणात् भ्रमवशात्  'पशुरूपेण / मनुष्यरूपेण भासमानः स्थाणुः संशयम् प्राप्तः अस्ति' इति उच्यते ।अत्र संशयस्य कर्ता अस्ति देवदत्तः, तथा च संशयस्य कर्म अस्ति स्थाणुः । अस्यां स्थितौ अस्य संशयस्य कर्मणः (इत्युक्ते स्थाणोः) निर्देशः 'सांशयिकः स्थाणुः' इति क्रियते । संशयमापन्नः सांशयिकः स्थाणुः । The object of the confusion /  doubt is called  सांशयिक ।

ज्ञातव्यम् -

1. अत्र  स्त्रीत्वे _टिड्ढाणञ्.._ [[4.1.15]] इत्यनेन ङीप्-प्रत्ययः विधीयते । यथा, अन्धःकारे सर्परूपेण भासमाना रज्जूः संशयमापन्ना, अतः सा 'सांशयिकी रज्जूः' अस्तीति उच्यते ।

2. यः संशयस्य कर्ता अस्ति (इत्युक्ते यस्य मनसि संशयः जायते) तस्य विषये अस्य सूत्रस्य प्रयोगः न भवति । संशयस्य यत् कर्म (इत्युक्ते यस्मिन् वस्तुनि संशयस्य अधिष्ठानम् भवति), तस्य विषये एव 'सांशयिक' शब्दस्य प्रयोगः भवति । यथा, उपरिनिर्दिष्टे उदाहरणे 'सांशयिकः' इति स्थाणोः विशेषणमस्ति, न हि देवदत्तस्य ।      