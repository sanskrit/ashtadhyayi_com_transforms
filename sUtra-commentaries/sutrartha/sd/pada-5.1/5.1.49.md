---
index: 5.1.49
sutra: भागाद्यच्च

---
यस्मिन् व्यवहारे वृद्धिः / आयः / लाभः / शुल्कः / उपदा दीयते, तस्य व्यवहारस्य निर्देशं कर्तुम् प्रथमासमर्थात् 'भाग'शब्दात्  ठन् तथा यत् प्रत्ययौ भवतः । 'भागः' इत्युक्ते रूप्यकस्य अर्धः अंशः (50 paise इत्यर्थः) ।

यथा - भागः वृद्धिः आयः लाभः शुल्कः उपदा वा दीयते अस्मिन् व्यवहारे सः भाग्यः  भागिकः वा व्यवहारः / तत् भाग्यं भागिकं वा शतम् / सा भाग्या भागिका वा विंशतिः ।

ज्ञातव्यम् - _आर्हातगोपुच्छसङ्ख्यापरिमाणात् ठक्_ [[5.1.19]] इत्यनेन प्राप्तम् ठक्-प्रत्ययं बाधित्वा अनेन सूत्रेण  ठन्-प्रत्ययः विधीयते ।

