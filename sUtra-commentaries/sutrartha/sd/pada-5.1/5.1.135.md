---
index: 5.1.135
sutra: होत्राभ्यश्छः

---
यज्ञस्य विधीन् यः करोति/कारयति सः ऋत्विग्विशेषः 'होतृ' नाम्ना ज्ञायते । ये शब्दाः होतृवाचकाः सन्ति, तेभ्यः 'भावः' तथा 'कर्म' एतयोः अर्थयोः वर्तमानसूत्रेण छ-प्रत्ययः भवति । यथा -



1. अच्छावाकस्य भावः कर्म वा 

= अच्छावाक + छ

→ अच्छावाक + ईय [_आयनेयीनीयियः फढखच्छघां प्रत्ययादीनाम्_ [[7.1.2]] इति ईय्-आदेशः]

→ अच्छावाक् + ईय [_यस्येति च_ [[6.4.148]] इति अकारलोपः]

→ अच्छावाकीय



2. मित्रावरुणस्य भावः कर्म वा मित्रावरुणीयम् ।

3. ब्राह्मणाच्छंसस्य भावः कर्म वा ब्राह्मणाच्छंसीयम् ।

4. आग्नीध्रस्य भावः कर्म वा आग्नीध्रंसीयम् ।

5. प्रतिप्रस्थातुः भावः कर्म वा = प्रतिपस्थातृ + छ → प्रतिपस्थात्रीयम् ।

6. त्वष्टुः भावः कर्म वा = त्वष्टृ + छ → त्वष्ट्रीयम् ।

7. पोतुः भावः कर्म वा = पोतृ + छ → पोत्रीयम् ।



स्मर्तव्यम् - अत्र व्याख्यानेषु पाठिताः सर्वे शब्दाः होतृ-विशेषवाचिनः सन्ति (All the words presented in the examples here are specific terms that were used in olden days to indicate different levels/orders of priests) ।  एतेषां सम्पूर्णा आवली व्याख्यानेषु  न कुत्रचित् दत्ता अस्ति, अतः यानि उदाहरणानि अत्र दीयन्ते, तानि एव प्रयोक्तव्यानि ।

                         

ज्ञातव्यम् - 

1. _आ च त्वात्_ [[5.1.120]] इत्यनेन सूत्रेण एतेभ्यः शब्देभ्यः 'त्व' तथा 'तल्' प्रत्ययौ अपि भवतः । यथा - मित्रावरुणस्य भावः कर्म वा मित्रावरुणत्वम् / मित्रावरुणता ।  

2. अस्मिन् सूत्रे 'होत्राभ्यः' इति बहुवचनस्य प्रयोगः 'स्वरुपविधिनिरासार्थः' अस्ति । इत्युक्ते, 'होतृ'शब्दात् छ-प्रत्ययः न भवति अपितु होतृवाचिशब्दात् भवति - एतत् स्पष्टीकर्तुमत्र बहुवचनम् प्रयुज्यते । 

                                                                       

