---
index: 5.1.101
sutra: तस्मै प्रभवति संतापादिभ्यः

---
'प्रभवति' इत्युक्ते 'अलम्' (sufficient) /  समर्थः (capable) / शक्तः (competent) । अस्मिन् अर्थे सन्तापादिगणस्य शब्देभ्यः चतुर्थीसमर्थेभ्यः ठञ्-प्रत्ययः भवति ।



सन्तापादिगणः अयम् - सन्ताप, सन्नाह, सङ्ग्राम, संयोग, संपराय, संपेष, निष्पेष, निसर्ग, असर्ग, विसर्ग, उपसर्ग, उपवास, प्रवास, सङ्घात, संमोदन, निर्घोष, सर्ग, सम्पात, संवाद, संवेशन, सक्तुमांसौदन  । 



उदाहरणानि -

1. सन्तापाय प्रभवति सान्तापिकम् कार्यम् । यत् कार्यम् यत् सन्तापजनकमस्ति, सन्तापम् कारयितुम् समर्थम् वा; तस्य निर्देशः 'सान्तापिक' इत्यनेन भवति ।     

2. सन्नाहाय (कवचाय) प्रभवति सान्नाहिकम् लौहम् ।

3. सङ्ग्रामाय प्रभवति साङ्ग्रामिकम् वर्तनम् ।

4. प्रवासाय प्रभवति प्रावासिकम् शकटम् ।



अस्मिन् गणे 'सक्तुमांसौदन' इति शब्दः विद्यते । अस्य विगृहीतादपि प्रयोगः इष्यते । यथा -

1. सक्तवे प्रभवति साक्तुकः मिश्रकः (mixer) । अत्र ठञ्-प्रत्ययस्य _इसुसुक्तान्तात् कः_ [[7]3]51]] इति 'क' आदेशः भवति ।     

2. मांसाय प्रभवति मांसिकम् धनम् ।  

3. ओदनाय प्रभवति औदनिकम् क्षेत्रम् ।     

4. सक्तुमांसौदनाय प्रभवति साक्तुमांसौदनिकः ।



ज्ञातव्यम् - अस्मिन् सूत्रे 'प्रभवति' इति शब्दः 'अलम्' अस्मिन् अर्थे प्रयुक्तः अस्ति, अतः समर्थपदम् चतुर्थ्यां विद्यते ।      

