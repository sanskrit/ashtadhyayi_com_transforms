---
index: 5.1.31
sutra: बिस्ताच्च

---
'बिस्त' इति कश्चन परिमाणवाचीशब्दः । 'द्वि' तथा 'त्रि' एताभ्यां सह अस्य शब्दस्य योजनं तद्धितार्थद्विगुसमासेन क्रियते चेत् तस्मात् विहितस्य आर्हीयप्रत्ययस्य विकल्पेन लुक् भवति ।

1. द्वौ बिस्तौ अस्य परिमाणम् तत् द्विबिस्तम् द्विबैस्तिकम् वा । अत्र औत्सर्गिकस्य ठञ्-प्रत्ययस्य विकल्पेन लुक् भवति । लुकः अभावपक्षे _परिमाणान्तस्यासंज्ञाशाणयोः_ [[7.3.17]] इत्यनेन उत्तरपदवृद्धिः भवति ।

2. त्रयः बिस्ताः  अस्य परिमाणम् तत् त्रिबिस्तम् त्रिबैस्तिकम् वा ।

पूर्वसूत्रवत् अस्मिन् सूत्रे अपि <!बहुपूर्वात् चेति वक्तव्यम्!> इति वार्त्तिकम् गृह्यते । यथा - बहवः बिस्ताः परिमाणमस्य तत् बहुबिस्तम् बहुबैस्तिकम् वा ।

ज्ञातव्यम् - वस्तुतः सूत्रम् इदम् पूर्वसूत्रे एव स्थापयितुम् शक्यते । यथा - 'द्वित्रिपूर्वात् निष्कबिस्ताभ्याम्' । परन्तु एवं क्रियते चेत् यथासङ्ख्यत्वस्य प्रसक्तिः विद्यते - 'द्विपूर्वात् निष्कशब्दात् त्रिपूर्वात् बिस्तशब्दात् च तद्धितप्रत्ययस्य बिभाषा लुक् स्यात्' इति अर्थः तर्हि  अत्र जायेत । तत् तथा मा भूत्, अतः अत्र योगविभागः (भिन्नसूत्रनिर्माणम्) कृतमस्ति । 