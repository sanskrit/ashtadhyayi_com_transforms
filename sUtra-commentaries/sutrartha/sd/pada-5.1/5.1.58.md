---
index: 5.1.58
sutra: संख्यायाः संज्ञासंघसूत्राध्ययनेषु

---
_तत् अस्य परिमाणम्_ [[5.1.57]] इत्यनेन परिमाणवाचिभ्यः शब्देभ्यः 'अस्य' अस्मिन् अर्थे यथाविहितं प्रत्ययः विधीयते । परन्तु केषुचन स्थलेषु सङ्ख्यावाचकं शब्दं स्वीकृत्य विशिष्ट-सन्दर्भे (in specific situations / references) 'परिमाणम्' इति प्रत्ययविधानम् इष्यते, यत् _तत् अस्य परिमाणम्_ [[5.1.57]] इत्यनेन सामान्यसूत्रेण न भवति । एतान् प्रयोगान् स्पष्टीकर्तुम् एव अस्य सूत्रस्य निर्माणम् कृतमस्ति ।

अस्मिन् सूत्रे चत्वारः शब्दाः उच्यन्ते - संज्ञा,  सङ्घः, सूत्रम्, तथा अध्ययनम् । एते विशिष्टाः सन्दर्भाः एतादृशाः -

1. <b>संज्ञा</b> - अस्य शब्दस्य अर्थः वार्त्तिककारेण स्पष्टीकृतः अस्ति - <!संज्ञायां स्वार्थे प्रत्ययः वाच्यः!> । इत्युक्ते, सङ्ख्याशब्दात् विशिष्टसंज्ञायाः निर्देशम् कर्तुम्  'स्वार्थे' एव यथाविहितं प्रत्ययः भवति (परिमाणार्थे न - इत्याशयः) । अत्र विग्रहवाक्ये 'परिमाणम्' इति शब्दः न दृश्यते । यथा - 'पञ्चक' इति काचन संज्ञा । पञ्च पक्षिणः एकत्ररूपेण डयन्ते चेत् 'पञ्चकाः शकुनयः' इति संज्ञा लोके प्रयुज्यते । तस्याः निर्देशः अत्र कृतः अस्ति । 'पञ्च एव शकुनयः पञ्चकाः' इति अत्र विग्रहवाक्यम् दीयते । अत्र पञ्च शब्दात् 'तदेव' अस्मिन् अर्थे (इत्युक्ते स्वार्थे) _सङ्ख्यायाः अतिशदन्तायाः कन्_  [[5.1.22]] इति कन्-प्रत्ययः भवति ।

2. <b>सङ्घ</b> - यत्र केचन पदार्थाः मिलित्वा सङ्घनिर्माणम् कुर्वन्ति, तत्र 'परिमाणमस्य' अस्मिन् अर्थे सङ्घस्य निर्देशं कर्तुम् यथाविहितं प्रत्ययः भवति । यथा - 'पञ्च परिमाणमस्य सङ्घस्य सः  पञ्चकः ' । अत्र 'पञ्च' शब्दः वस्तुतः परिमाणवाचकः नास्ति, अतः _तत् अस्य परिमाणम्_ [[5.1.58]] इत्यनेन अयम् प्रयोगः न सम्भवति । अत्र पञ्च-शब्दः केवलं सङ्ख्यारूपेण प्रयुज्यते । अस्यां स्थितौ 'पञ्चकः सङ्घः' एतादृशम् प्रयोगम् साधयितुम् इदम् सूत्रम् प्रयुज्यते ।

3. <b>सूत्र</b> - यत्र सूत्राणाम् सङ्ख्या 'अध्यायरूपेण' उच्यते, तत्र वर्तमानसूत्रेण यथाविहितं प्रत्ययः भवति । यथा - 'अष्टौ अध्यायाः परिमाणमस्य तत् अष्टकम् पाणिनीयम्' । अत्र सूत्राणाम् सङ्ख्या 'अध्यायानाम्' निर्देशेन दीयते । इत्युक्ते,  'एतानि सूत्राणि अष्टसु अध्यायेषु विभाजितानि सन्ति' इति निर्देशः अत्र क्रियते । अस्यां स्थितौ 'अष्टौ अध्यायाः' इति परिमाणवाचिशब्दः नास्ति अतः अत्र _तत् अस्य परिमाणम्_ [[5.1.58]] इत्यनेन अयम् प्रयोगः न सम्भवति । अतएव वर्तमानसूत्रे 'सूत्र' इत्यस्य ग्रहणम् कृतमस्ति ।

4. <b>अध्ययन</b> - अध्ययनस्य प्रकाराः / पौनःपुन्यम्  (repetion) दर्शयितुम् यथाविहितम् प्रत्ययः भवति । यथा - 'पञ्चरूपाणि अस्य अध्ययनस्य तत् पञ्चकमध्ययनम्' । यदि किञ्चन अध्ययनम् पञ्चप्रकारैः / पञ्चवारम् क्रियते, तर्हि तस्य निर्देशः पञ्चकमध्ययनम्' इत्यनेन भवति । अस्यां स्थितौ परिमाणवाचिशब्दस्य अभावात् _तत् अस्य परिमाणम्_ [[5.1.58]] इत्यनेन प्रत्ययविधानम् न सम्भवति, अतः वर्तमानसूत्रे 'अध्यययन' इत्यस्य ग्रहणम् कृतमस्ति ।

सङ्क्षेपेण, प्रयोगे विद्यमानाः केचन साधुशब्दाः ये  _तत् अस्य परिमाणम्_ [[5.1.57]] इत्यनेन न साध्यन्ते, तेषाम् साधनार्थम् वर्तमानसूत्रस्य निर्माणम् कृतमस्ति ।

अत्र वार्त्तिकद्वयम् ज्ञातव्यम् -

1. <!स्तोमे डविधिः पञ्चदशाद्यर्थः!> - 'पञ्चदश' तथा अधिकाः सङ्ख्यावाचिकाः शब्दाः 'स्तोमम् परिमाणमस्य' अस्मिन् अर्थे 'ड'प्रत्ययं स्वीकुर्वन्ति । यथा - पञ्चदश स्तोमम् (मन्त्रम्) परिमाणमस्य सः पञ्चदशः स्तोमः ।

2. <!शन्शतोर् डिनिः छन्दसि ; विंशतेश्चेति वक्तव्यम्!> - 'शन्' उत 'शत्' यस्य अन्ते अस्ति, तादृशात् शब्दात् , तथा च 'विंशति'शब्दात्  वेदेषु भिन्नेषु विषयेषु परिमाणार्थे 'डिनि' प्रत्ययः कृतः दृश्यते । अस्मिन् प्रत्यये नकारोत्तरः इकारः 'नकारस्य इत्संज्ञा मा भूत्' इति ज्ञापयितुम् स्थापितः अस्ति । उदाहरणानि एतानि -

[अ] 'पञ्चदशन्' - पञ्चदश अहानि (दिनानि) परिमाणमस्य

= पञ्चदशन्  + डिनि

→ पञ्चदश् + इन् [_टेः_ [[6.4.143]] इति टिलोपः]

→ पञ्चदशिन्

पञ्चदश अहानि परिमाणमस्य सः पञ्चदशी अर्धमासः ।

[आ] 'त्रिंशत्' - त्रिंशत् अहानि परिमाणमस्य

= त्रिंशत् + डिनि

→ त्रिंश् + इन्  [_टेः_ [[6.4.143]] इति टिलोपः]

→ त्रिंशिन्

त्रिंशत् अहानि परिमाणमस्य सः त्रिंशी मासः ।

[इ] विंशतिः गोत्राणि  परिमाणमस्य

= विंशति + डिनि

→ विंश् + इन्  [_ते विंशतेर्डिति_ [[6.4.142]] इति टिलोपः[

→ विंशिन्

विंशतिः गोत्राणि परिमाणम् एषाम् ते विंशिनः अङ्गिरसः ।A group of people who have the same main gotra but twenty sub-gotras - इत्याशयः । 