---
index: 5.1.63
sutra: तद् अर्हति

---
'अर्हति' इत्युक्ते 'लब्धुम् योग्यः भवति' । 'अर्हति' अस्मिन् अर्थे द्वितीयासमर्थात् यथाविहितं प्रत्ययः भवति । कानिचन उदाहरणानि एतानि -



1. वसनमर्हति सः = वसन + अण् → वासनः । अत्र  _शतमानविंशतिकसहस्रवसनादण्_ [[5.1.27]] इति अण् प्रत्ययः विधीयते ।

2. शतमर्हति सः शतिकः शत्यः वा । अत्र  _शताच्च ठन्यतावशते_ [[5.1.21]] इति ठन्, यत् प्रत्ययौ भवतः ।       

3. द्वे शते अर्हति सः द्विशत्यः द्विशतः वा । अत्र  _पणपादमाषशतादत्_ [[5.1.34]] इति यत् प्रत्ययः भवति, तथा च <!शताच्चेति वक्तव्यम्!> अनेन वार्त्तिकेन तस्य वैकल्प्यमपि जायते ; अतः पक्षे _संख्याया अतिशदन्तायाः कन्_ [[5.1.22]] इति कन् अपि विधीयते, तस्य च _अध्यर्धपूर्वद्विगोर्लुगसंज्ञायाम्_ [[5.1.28]] इत्यनेन लुक् भवति । ]

4. श्वेतच्छत्रमर्हतिः सः श्वैतच्छत्रिकः । _आर्हादगोपुच्छसङ्ख्यापरिमाणात् ठक्_ [[5.1.19]] इति ठक् । 

5. द्रोणमर्हति सः द्रौणिकः । अत्र _असमासे निष्कादिभ्यः_ [[5.1.20]] इति ठक् प्रत्ययः भवति ।           

               

