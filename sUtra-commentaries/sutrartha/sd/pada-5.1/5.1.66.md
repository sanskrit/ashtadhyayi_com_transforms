---
index: 5.1.66
sutra: दण्डादिभ्यः

---
दण्डादिगणस्य शब्देभ्यः 'अर्हति' अस्मिन् अर्थे यत्-प्रत्ययः भवति ।

दण्डादिगणः अयम् -

दण्ड, मुसल, मधुपर्क, कशा, अर्घ, मेधा, मेघ, युग, उदक, वध,  गुहा,  भाग,  इभ।

यथा -

1. दण्डमर्हति सः दण्ड्यः।

2. मुसलमर्हति सः मुसल्यः ।

3. मधुपर्कमर्हति सः मधुपर्क्यः ।

4. कशामर्हति सः कश्यः ।

5. अर्घ्यमर्हति सः अर्घ्यः ।

5. मेधामर्हति सः मेध्यः ।

6. मेघमर्हति सः मेघ्यः ।

7. गुहामर्हति सः गुह्यः । गोपनीयः इत्याशयः ।

स्मर्तव्यम् - यत्-प्रत्यये तकारः इत्संज्ञकः अस्ति । अस्य प्रयोजनद्वयम् -

अ) मुसल्य, मधुपर्क्य इत्यत्र  _तित्स्वरितम्_ [[6.1.185]] इत्यनेन यत्-प्रत्ययस्य यकारः स्वरितः भवति ।

आ) अन्यत्र सर्वत्र _यतोऽनावः_ [[6.1.213]] इत्यनेन तद्धितान्तस्य आदिस्वरः उदात्तः जायते । 