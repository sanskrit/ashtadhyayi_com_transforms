---
index: 5.1.3
sutra: कम्बलाच्च संज्ञायाम्

---
'कम्बल' शब्दात् प्राक्-क्रीतीय-अर्थेषु संज्ञायाः विषये औत्सर्गिकं छ-प्रत्ययं बाधित्वा यत्-प्रत्ययः भवति । 

यथा - कम्बलाय हितम् कम्बल्यम् ऊर्णापलशतम् । शतम् पलम् यस्याः परिमाणम्, तादृशी ऊर्णा कम्बलस्य निर्माणार्थं प्रयुज्यते चेत् तस्याः नाम 'कम्बल्य' इत्यपि दीयते । A woolen thread of 100 पल length that is used to weave a कम्बल  gets the term कम्बल्य ।



अस्मिन् सूत्रे 'संज्ञायाम्' इति उक्तमस्ति, अतः केवलम् 'ऊर्णा' इति उच्यते चेत् न भवति (ऊर्णापलशतम् इत्यस्यैव विषये भवति - इत्याशयः) । कम्बलाय हितम् कम्बलीया ऊर्णा । अत्र औत्सर्गिकः छ-प्रत्ययः एव विधीयते । 