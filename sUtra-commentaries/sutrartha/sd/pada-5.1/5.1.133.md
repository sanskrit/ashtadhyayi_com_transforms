---
index: 5.1.133
sutra: द्वन्द्वमनोज्ञादिभ्यश्च

---
यः शब्दः द्वन्द्वसमासेन सिद्ध्यति, तस्मात् शब्दात् , तथा च मनोज्ञादिगणस्य शब्दात् 'भावः' तथा 'कर्म' एतयोः अर्थयोः 'वुञ्' प्रत्ययः भवति । उदाहरणानि एतानि -

[अ] द्वन्द-समासनिर्मितानि प्रातिपदिकानि - एतानि प्रातिपदकानि 'वुञ्'प्रत्ययं स्वीकृत्य प्रायः स्त्रीत्वे एव प्रयुज्यन्ते, अतः एतेभ्यः _अजाद्यतष्टाप्_ [[4.1.4]] इति टाप्-प्रत्ययः अपि भवति ।

1. गोपालाः च पशुपालाः च गोपालपशुपालाः । तेषाम्  भावः -

= गोपालपशुपाल + वुञ्  + टाप्

→ गोपालपशुपाल + वु + आ [इत्संज्ञालोपः]

→ गोपालपशुपाल + अक + आ[_युवोरनाकौ_ [[7.1.1]] इत्यनेन 'वु' इत्यस्य अक-आदेशः भवति।]

→ गौपालपशुपाल + अक + आ[_तद्धितेष्वचामादेः_ [[7.2.117]] इति आदिवृद्धिः]

→ गौपालपशुपाल् + अक + आ [_यस्येति च_ [[6.4.148]] इति अकारलोपः]

→ गौपालपशुपालक + आ

→ गौपालपशुपालिक + आ [_प्रत्ययस्थात् कात् पूर्वस्यात इदाप्यसुपः_ [[7.3.4]] इति इत्वम्]

→ गौपालपशुपालिका [_अकः सवर्णे दीर्घः_ [[6.1.101]] इति सवर्णदीर्घः]

2. शिष्यश्च उपाध्यायश्च शिष्योपाध्यायौ, तयोः भावः = शिष्योपाध्याय + वुञ् + टाप्  → शैष्योपाध्यायिका ।

विशेषः - वस्तुतः 'शिष्योपाध्याय' शब्दः यकारोपधः गुरूपोत्तमः अस्ति, अतः _योपधाद्गुरूपोत्तमाद्वुञ्_ [[5.1.132]] इत्यनेन अपि तस्मात् वुञ्-प्रत्ययः भवितुमर्हति । प्रयोगे तु स्त्रीप्रत्ययान्तः शब्दः एव दृश्यते, अतः वुञ्-प्रत्ययात् परम् टाप्-प्रत्ययः अपि विधीयते ।

[आ] मनोज्ञादिगणः अयम् -

मनोज्ञ, कल्याण, प्रियरूप, छान्दस, छात्र, मेधाविन्, अभिरूप, आढ्य, कुलपुत्र, श्रोत्रिय, चोर, धूर्त, वैश्वदेव, युवन्, ग्रामपुत्र, ग्रामखण्ड, ग्रामकुमार, अमुष्यपुत्र, अमुष्यकुल, शतपत्र, कुशल ।

यथा -

1. मनोज्ञस्य भावः कर्म वा मानोज्ञकम् ।

2. प्रियरूपस्य भावः कर्म वा प्रैयरूपकम् ।

3. छान्दसः भावः कर्म वा छान्दसकम् ।

4. छात्रस्य भावः कर्म वा छात्रकम् ।

5. कल्याणस्य भावः कर्म वा काल्याणकम् ।

6. श्रोत्रियस्य भावः कर्म वा श्रौत्रियकम् ।

विशेषः - 'श्रोत्रिय'शब्दः _हायनान्तयुवादिभ्योऽण्_ [[5.1.130]] इत्यत्र निर्दिष्टे युवादिगणे अपि गृह्यते ।

7. आढ्यस्य भावः आढ्यकम् ।

विशेषः - वस्तुतः अस्मात् शब्दात् _योपधाद्गुरूपोत्तमाद्वुञ्_ [[5.1.132]] इत्यनेन अपि वुञ्-प्रत्ययः भवति ।

8. यूनः भावः यौवनकम् । प्रक्रिया इयम् -

युवन् + वुञ्

→ युवन् + अक [_युवोरनाकौ_ [[7.1.1]] इत्यनेन 'वु' इत्यस्य अक-आदेशः भवति।]

→ यौवन् + अक  [_तद्धितेष्वचामादेः_ [[7.2.117]] इति आदिवृद्धिः]

→ यौवनक [_नस्तद्धिते_ [[6.4.144]] इति टिलोपे प्राप्ते  _प्रकृत्यैकाच्_ [[6.4.163]] इत्यत्र पाठितेन  <! प्रकृत्या ऽके राजन्यमनुष्ययुवानः!> अनेन वार्त्तिकेन प्रकृतिभावः विधीयते । ]

ज्ञातव्यम् - अस्मिन् सूत्रे निर्दिष्टेभ्यः शब्देभ्यः _आ च त्वात्_ [[5.1.120]] इत्यनेन पक्षे त्व-तल्-प्रत्ययौ अपि भवतः । यथा - गोपालपशुपालानाम् भावः कर्म वा गोपालपशुपालत्वम् / गोपालपशुपालता । मनोज्ञस्य भावः कर्म वा मनोज्ञकत्वम् / मनोज्ञता । 