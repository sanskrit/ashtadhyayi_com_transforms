---
index: 5.1.76
sutra: पन्थो ण नित्यम्

---
'मार्गम् नित्यम् गच्छति' (Regularly travels on that road) अस्मिन् अर्थे पथिन्-शब्दात् _पथः ष्कन्_ [[5.1.75]] इत्यनेन निर्दिष्टं ष्कन्-प्रत्ययं बाधित्वा वर्तमानसूत्रेण 'ण' प्रत्ययः क्रियते, तथा च 'पथिन्' शब्दस्य 'पन्थ' इति आदेशः अपि भवति । यथा -

पन्थानम् नित्यम् गच्छति सः

= पथिन् + ण

→ पन्थ + ण [पथिन्-शब्दस्य पन्थ-आदेशः]

→ पान्थ + अ [_तद्धितेष्वचामादेः_ [[7.2.117]] इति आदिवृद्धिः]

→ पान्थ् + अ [_यस्येति च_ [[6.4.148]] इति अन्तिमवर्णलोपः]

→ पान्थ

पन्थानम् नित्यम् गच्छति सः पान्थः भिक्षुः ।

ज्ञातव्यम् - भाष्यकारस्य मतेन लोके 'पान्थ' शब्दस्य प्रयोगः केवलम् 'नित्यम् गच्छति' अस्मिन्नेव अर्थे भवतीति न, अपितु 'कदाचित् गच्छति' इत्यस्मिन् अर्थे अपि भवति । अतः अस्मिन् सूत्रे 'नित्य'ग्रहणमनावश्यकमस्तीति सः प्रतिपादयति । इत्युक्ते, सः वदति - अत्र केवलम् 'पन्थः णः' इति वक्तव्यम्, येन 'तत् पन्थानम् गच्छति' इत्यस्मिन् अर्थे अपि पान्थ-शब्दः सिद्ध्यति ।

