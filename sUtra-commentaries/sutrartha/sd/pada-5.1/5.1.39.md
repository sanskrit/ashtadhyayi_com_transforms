---
index: 5.1.39
sutra: गोद्व्यचोऽसंख्यापरिमाणाश्वादेर्यत्

---
'निमित्तम्' इत्युक्ते कारणम् । यत्र कस्यचन वस्तुनः निमित्तम्  संयोगः उत उत्पातः अस्ति, तत्र _तस्य निमित्तं संयोगोत्पातौ_ [[5.1.38]] अनेन सूत्रेण सर्वेभ्यः प्रातिपदिकेभ्यः औत्सर्गिकरूपेण ठञ्-प्रत्यये प्राप्ते केभ्यश्चन प्रातिपदिकेभ्यः तं बाधित्वा यत्-प्रत्ययः भवति । उदाहरणरूपेण क्रमेण पश्यामः -



1. 'गो' शब्दात् यत् प्रत्ययः भवति ।गोः (= धेनोः) निमित्तम् यः गव्यः संयोगः ।  यथा - कश्चन राजा यदि देवदत्ताय एकां गां ददाति, तर्हि अस्यां स्थितौ राज्ञा सह संयोगः गोप्राप्तेः निमित्तमस्तीति मत्त्वा अयम् संयोगः 'गव्यः' संयोगः अस्ति इत्युच्यते । 

                                                        

2. यः शब्दः द्व्यच् अस्ति, परन्तु सङ्ख्यावाची परिमाणवाची वा नास्ति, तथा च अश्वादिगणे न वर्तते,   तस्मात् अपि यत् प्रत्ययः भवति । यथा -

[अ] स्वर्गस्य निमित्तः यः संयोगः सः स्वर्ग्यः संयोगः ।

[आ] धनस्य निमित्तः यः उत्पातः वा सः धन्यः उत्पातः । 

[इ] यशसः निमित्तः यः संयोगः सः यशस्यः संयोगः ।

संख्यावाचिशब्दस्य परिमाणवाचिशब्दस्य विषये तु अस्य सूत्रस्य प्रसक्तिः नास्ति । 

[अ] पञ्चानाम् निमित्तः यः संयोगः सः पञ्चकः संयोगः । अत्र _सङ्ख्यायाः अतिशदन्तायाः कन्_ [[5.1.22]] इति कन्-प्रत्ययः भवति ।

[आ] खार्याः (quintal इत्यर्थः) निमित्तः यः उत्पातः सः खारीकः उत्पातः । अत्र _खार्याः ईकन्_ [[5.1.33]] इत्यत्र पाठितेन <!केवलाच्च!>  अनेन वार्त्तिकेन ईकन्-प्रत्ययः भवति । 



तथैव, अश्वादिगणे विद्यमानानां शब्दानां विषये अनेन सूत्रेण निर्दिष्टः यत्-प्रत्ययः न विधीयते । 

अश्वादिगणः अयम् -  अश्व। अश्मन्। गण। ऊर्णा। उमा। वसु। वर्ष। भङ्ग ।

यथा - अश्वस्य निमित्तः यः संयोगः सः आश्विकः संयोगः, ऊर्णायाः निमित्तं यः संयोगः सः और्णिकः संयोगः । उभयत्र ठञ्-प्रत्ययः एव भवति ।



अत्र एकं वार्त्तिकं ज्ञातव्यम् - <!ब्रह्मवर्चसाद् उपसंख्यानम् !> । इत्युक्ते, _तस्य निमित्तं संयोगोत्पात्तौ_ [[5.1.38]] इत्यस्मिन् अर्थे 'ब्रह्मवर्चस' (sacred knowledge) शब्दात् अपि यत्-प्रत्ययः भवति । ब्रह्मवर्चसस्य निमित्तः अयमुत्पातः सः ब्रह्मवर्चस्यः उत्पातः ।



