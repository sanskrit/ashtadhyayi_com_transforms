---
index: 5.1.77
sutra: उत्तरपथेनाहृतं च

---
आदौ सूत्रे विद्यामानानां शब्दानामर्थम् पश्यामः -

1. उत्तरपथ - उत्तरस्यां दिशि विद्यमानः मार्गः 'उत्तरपथ' नाम्ना ज्ञायते ।Northern road  इत्यर्थः ।   

2. आहृत - 'आ + हृ' इत्यस्य क्त-प्रत्ययान्तरुपम् । 'आनीतम्' (brought) बइति अर्थः । 

3. गच्छति - गम्-धातोः लट्लकारस्य प्रथमपुरुषैकवचनस्य रूपम् ।



अतः अस्य सूत्रस्य अर्थः अयम् - 'उत्तरपथेन (= उत्तरमार्गेण) आनीतम्' अस्मिन् अर्थे, तथा 'उत्तरपथेन गच्छति' अस्मिन् अर्थे 'उत्तरपथ'शब्दात् ठञ्-प्रत्ययः भवति । यथा -



1. उत्तरपथेन आनीतः औत्तरपथिकः अश्वः ।

2. उत्तरपथेन गच्छति सः औत्तरपथिकः रथः ।



अत्र वार्त्तिकत्रयम् ज्ञातव्यम् -



1. <!आहृतप्रकरणे वारि-जङ्गल-स्थल-कान्तार-पूर्वपदाद् उपसङ्ख्यानम्!> । इत्युक्ते, यदि पूर्वपदम् 'वारि' / 'जङ्गल' / 'स्थल' / 'कान्तार' एतेषु किञ्चन अस्ति, तर्हि अपि पथिन्-शब्दात्  'आहृतम्' तथा 'गच्छति' एतयोः अर्थयोः ठञ्-प्रत्ययः भवति । यथा - 

अ) वारिपथेन (= जलमार्गेन, through road made of water) आहृता गच्छति वा सा वारिपथिकी नौका ।     

आ) जङ्गलपथेन (= वनमार्गेन, through the jungle) आहृतः गच्छति वा सः जाङ्गलपथिकः रथः ।

इ) स्थलपथेन (=स्थलमार्गेन)  आनीतः गच्छति वा सः स्थालपथिकः व्याघ्रः ।

ई) कान्तारपथेन (= गहनम् वनम् 'कान्तार'नाम्ना ज्ञायते, तेन मार्गेण,through the deep forest) आनीतः गच्छति वा सः कान्तारपथिकः  अश्वः ।                          



2. <!अजपथ-शङ्कुपथाभ्यां च उपसङ्ख्यानम्!> । अजपथेन आनीतः गच्छति वा सः आजपथिकः । शङ्कुपथेन आनीतः गच्छति वा सः शाङ्कुपथिकः ।

      

3. <!मधुक-मरिचयोः अण्  स्थलात्!> । इत्युक्ते, मधुक (honey) तथा मरिच (pepper) एतयोः विषये 'स्थलपथेन आनीतम्' अस्मिन् अर्थे अण्-प्रत्ययः अपि भवति । स्थलपथेन आनीतः स्थालपथम्   मधुकम् मरिचम्  वा । (मधुकः मरिचः वा स्वयम् गमनक्रियां न करोति अतः अत्र 'गच्छति' अयमर्थः नापेक्षते) ।





       

