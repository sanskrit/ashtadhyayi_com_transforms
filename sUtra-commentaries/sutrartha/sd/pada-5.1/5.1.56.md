---
index: 5.1.56
sutra: सोऽस्यांशवस्नभृतयः

---
'अंश' इत्युक्ते भागः । 'वस्नम्' इत्युक्ते मूल्यम् । 'भृति' इत्युक्ते वेतनम् । एतेषु सर्वेषु अर्थेषु प्रथमासमर्थात् यथाविहितं प्रत्ययः भवति । उदाहरणानि एतानि -

1. पञ्च अंशाः अस्य सः = पञ्चकः । _सङ्ख्यायाः अतिशदन्तायाः कन्_ [[5.1.22]] इति कन् ।

2. सहस्रम् वस्नमस्याः सा साहस्री । _शतमानविंशतिकसहस्रवसनादण्_ [[5.1.27]] इति अण् । स्त्रीत्वे _टिड्ढाणञ्.._ [[4.1.15]] इति ङीप् ।

3. द्वे शते भृतिः अस्य सः द्विशत्यः द्विशतः वा  । _पणपादमाषशताद्यत्_ [[5.1.34]] इति यत् । तस्य <!शताच् चेति वक्तव्यम्!> अनेन वार्त्तिकेन विकल्पः । पक्षे  _सङ्ख्यायाः अतिशदन्तायाः कन्_ [[5.1.22]] इति कन्, तस्य च लुक् । 