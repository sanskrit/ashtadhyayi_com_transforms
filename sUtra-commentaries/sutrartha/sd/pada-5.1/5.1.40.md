---
index: 5.1.40
sutra: पुत्राच्छ च

---
'निमित्तम्' इत्युक्ते कारणम् ।यत्र पुत्रस्य निमित्तम् कश्चन संयोगः उत्पातः वा अस्ति, तत्र तस्य संयोगस्य / उत्पातस्य निर्देशं कर्तुम् 'पुत्र'शब्दात् _गोद्व्यचोऽसंख्यापरिमाणाश्वादेर्यत्_ [[5.1.39]] इत्यनेन नित्यं यत्-प्रत्यये प्राप्ते वर्तमानसूत्रेण तस्य विकल्पेन छ-प्रत्ययः अपि भवति । यथा -



1. पुत्रस्य निमित्तः संयोगः / उत्पातः सः = पुत्र + यत् → पुत्र्यः संयोगः / उत्पातः ।

2. पुत्रस्य निमित्तः संयोगः / उत्पातः  सः = पुत्र + छ → पुत्रीयः संयोगः / उत्पातः ।

  