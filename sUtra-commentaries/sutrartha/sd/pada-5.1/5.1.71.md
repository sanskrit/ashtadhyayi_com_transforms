---
index: 5.1.71
sutra: यज्ञर्त्विग्भ्यां घखञौ

---
'यज्ञमर्हति' अस्मिन् अर्थे 'यज्ञ'शब्दात् घ-प्रत्ययः  तथा च 'ऋत्विज्' शब्दात् 'खञ्' प्रत्ययः भवति । यथा -



1. तम् यज्ञमर्हति 

यज्ञ + घ

→ यज्ञ + इय [_आयनेयीनियः फढखच्छघां प्रत्ययादीनाम्_ [[7।1।2]] इति इय्-आदेशः]

→ यज्ञ् + इय [_यस्येति च_ [[6।4।148]] इति अकारलोपः]

→ यज्ञिय ।

यज्ञमर्हति सः यज्ञियः ब्राह्मणः ।



2. तम् ऋत्विजम् (= दानम् / sacrifice इत्यर्थः) अर्हति 

= ऋत्विज् + खञ्

→ ऋत्विज् + ईन  [_आयनेयीनियः फढखच्छघां प्रत्ययादीनाम्_ [[7।1।2]] इति ईन्-आदेशः]

→ आर्त्विज् + ईन [_तद्धितेष्वचामादेः_ [[7।2।117]] इति आदिवृद्धिः]

→ आर्त्विजीन 

ऋत्विजमर्हति सः आर्त्विजीनः ब्राह्मणः ।



अत्र एकम् वार्त्तिकम् ज्ञातव्यम् - <!यज्ञर्त्विग्भ्यां तत्कर्म अर्हति इत्युपसङ्ख्यानम्!> । इत्युक्ते, अनेन सूत्रेण निर्दिष्टौ शब्दौ    'यज्ञकर्म अर्हति' तथा 'ऋत्विक्कर्म अर्हति' एतयोः अर्थयोः अपि प्रयुज्येते । यथा - यज्ञकर्म अर्हतो सः यज्ञियः देशः । ऋत्विक्कर्म अर्हति तत् आर्त्विजीनम्  ब्राह्मणकुलम् । अत्र यद्यपि विग्रहवाक्ये 'यज्ञकर्म' / 'ऋत्विजकर्म' एतौ शब्दौ भवतः, तथापि  प्रत्ययविधानम् तु 'यज्ञ / ऋत्विज्' शब्दादेव भवति, न हि 'यज्ञकर्म / ऋत्विक्कर्म' शब्दात् - एतत् स्मर्तव्यम् । 



ज्ञातव्यम् - _प्राग्वतेः ठञ्_ [[5।1।18]] इत्यस्मिन् अधिकारे _आर्हादगोपुच्छसङ्ख्यापरिमाणात् ठक्_ [[5।1।19]] अनेन सूत्रेण यत् आर्हीयप्रकरणम् प्रारभ्यते, तत् अत्र समाप्यते । इत्युक्ते, _आर्हादगोपुच्छसंख्यापरिमाणाट्ठक्_ [[5।1।19]] इत्यस्मात् आरभ्य _द्वित्रिपूर्वादण् च_ [[5।1।36]] इति यावत्सु सूत्रेषु निर्दिष्टाः अपवादाः अग्रिमसूत्रात् आरभ्य अग्रे न विधीयन्ते । 

