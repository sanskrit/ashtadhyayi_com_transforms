---
index: 5.1.72
sutra: पारायणतुरायणचान्द्रायणं वर्तयति

---
'पारायण', 'तुरायण' तथा 'चान्द्रायण' एते त्रयः शब्दाः अस्मिन् सूत्रे उक्ताः सन्ति । एतेभ्यः 'वर्तयति' (करोति / conducts) इत्यस्मिन् अर्थे औत्सर्गिकः ठञ्-प्रत्ययः विधीयते । 



शब्दानामर्थाः आदौ  पश्यामः -



1. पारायण - वेदस्य प्रारम्भात् आरभ्य अन्तपर्यन्तम् क्रमेण अध्ययनम्  । The process of studying a वेद from beginning all the way to the end.

2. तुरायण - वर्षस्य अन्ते क्रियमाणः कश्चन यज्ञविशेषः  । A specific type of यज्ञ that is conducted at the end of the year. ।

3.चान्द्रायण - काचन विशिष्टा भोजनपद्धतिः यस्याम् चन्द्रस्य कलामनुसृत्य भोजनस्य मात्रा निर्धार्यते । प्रायः तपस्विनः जनाः एतादृशमाचरणम् कुर्वन्ति, अतः अयम् कश्चन तपविशेषः अस्ति इत्यपि उच्यते । A specific technique of eating / fasting where the amount of food consumed on any particular day depends on the phase of moon on that day. Thus, for fifteen days, the amount gradually increases, and then for next fifteen days it gradually decreases, finally resulting in a complete fast on the new-moon day.              



एतेभ्यः शब्देभ्यः 'वर्तयति' (= करोति / executes / conducts) अस्मिन् अर्थे ठञ्-प्रत्ययः भवति । यथा -



1. पारायणम् वर्तयति सः पारायणिकः छात्रः । अयम् शब्दः केवलं छात्रस्य निर्देशम् कर्तुम् प्रयुज्यते, न हि गुरोः -  यतः अध्ययनक्रियां शिष्यः करोति, न हि गुरुः । 

2. तुरायणम् वर्तयति सः तौरायणिकः यजमानः । अयम् शब्दः केवलं  यजमानस्य निर्देशार्थम् एव प्रयुज्यते,  न हि ऋत्विजः 

/ पुरोहितस्य ;  यतः यद्यपि यज्ञस्य कर्ता ऋत्विज् / पुरोहितः अस्ति, तथापि सः धनम् स्वीकृत्य यज्ञं कारयति, अतश्च यज्ञस्य फलम् तु यजमानाय एव गच्छति ।                  

3. चान्द्रायणम् वर्तयति सः चान्द्रायणिकः तपस्वी ।



स्मर्तव्यम् - _असमासे निष्कादिभ्यः_ [[5।1।21]] इत्यत्र निर्दिष्टेन <!प्राग्वतेः संख्यापूर्वपदानां तदन्तग्रहणमलुकि कर्तव्यम्!> अनेन वार्त्तिकेन अत्र सङ्ख्यापूर्वपदानां विषये तदन्तविधिः अपि इष्यते । यथा - द्वे पारायणे वर्तयति सः द्वैपारायणिकः छात्रः । पञ्च तुरायणानि वर्तयति सः पाञ्चतुरायणिकः यजमानः । 