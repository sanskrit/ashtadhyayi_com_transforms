---
index: 5.1.17
sutra: परिखाया ढञ्

---
'अस्य स्यात्' तथा 'अस्मिन् स्यात्' एतयोः अर्थयोः प्रथमासमर्थात् _तदस्य तदस्मिन् स्यादिति_ [[5.1.16]] अनेन सूत्रेण      औत्सर्गिकरूपेण छ-प्रत्यये उक्ते 'परिखा' (= कर्षू / खननेन निर्मिता रेषा / trench) शब्दस्य विषये तं बाधित्वा ढञ्-प्रत्ययः भवति । यथा - परिखा अस्याः अस्ति अस्यामस्ति वा सा पारिखेया भूमि ।

प्रक्रिया इयम् -

परिखा अस्याः अस्ति अस्यामस्ति वा सः =

परिखा + ढञ्

→ परिखा + एय [_आयनेयीनीयियः फडखच्छघां प्रत्ययादीनाम्_ [[7.1.2]] इति एय्-आदेशः]

→ पारिखा  + एय [_तद्धितेष्वचामादेः_ [[7.2.117]] इति आदिवृद्धिः]

→ पारिख् + एय [_यस्येति च_ [[6.4.148]] इति आकारलोपः । अत्र ढकारादिः प्रत्ययः अस्ति अतः पुंवद्भावः न भवति (<!भस्याढेः तद्धिते पुंवद्भावो वक्तव्यः!> अस्य वार्त्तिकस्य प्रसक्तिः नास्ति)]

→ पारिखेय

स्त्रीत्वे _टिड्ढाणञ्.._ [[4.1.4]] इति ङीप् - पारिखेयी ।  परिखा अस्याः अस्ति अस्यामस्ति वा सा पारिखेयी भूमिः ।

ज्ञातव्यम् -  तद्धिताधिकारे ये पञ्च महोत्सर्गाः पाठ्यन्ते, तेषु चतुर्थः महोत्सर्गः (छाधिकारः) - यस्य प्रारम्भः _प्राक्क्रीतात् छः_ [[5.1.1]] इत्यत्र भवति - अत्र समाप्यते ।

