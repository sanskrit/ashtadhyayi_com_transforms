---
index: 5.1.5
sutra: तस्मै हितम्

---
'हितम्' इत्युक्ते 'योग्यम् / आवश्यकम् / हितकारकम् / उपयोगी / उपयुक्तम् ' । 'हितम्' अस्मिन् अर्थे चतुर्थीसमर्थात् प्रातिपदिकात् औत्सर्गिकरूपेण छ-प्रत्ययः भवति । _आयनेयीनीयियः फघखच्छघां प्रत्ययादीनाम्_ [[7.1.2]] इत्यनेन  छ-प्रत्ययस्य ईय-आदेशः भवति ।   



यथा - 

1. वत्साय हितम् 

= वत्स + छ  

→ वत्स + ईय [_आयनेयीनीयियः फघखच्छघां प्रत्ययादीनाम्_ [[7.1.2]] इत्यनेन  छ-प्रत्ययस्य ईय-आदेशः ] 

→ वत्स् + ईय [_यस्येति च_ [[6.4.148]] इति अकारलोपः] 

→ वत्सीय 

वत्साय हितः वत्सीयः गोधुक् । धेनोः अपत्यार्थम् यावत् दुग्धमावश्यकम् तावत् अवशेषय्य परिशिष्टं दुग्धम् यः दोग्धि, सः गोधुक् 'वत्सीयः' नाम्ना ज्ञायते । 

                      

2.पटाय हितम्

= पट + छ

→ पट + ईय

→ पट् + ईय

→ पटीय

पटाय हितः पटीयः तन्तुः  ।