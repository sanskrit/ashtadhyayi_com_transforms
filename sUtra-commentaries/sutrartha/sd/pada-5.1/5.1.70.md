---
index: 5.1.70
sutra: स्थालीबिलात्

---
स्थाल्याः उत पात्रस्य  अन्तर्भागः 'स्थालीबिल' नाम्ना ज्ञायते । The interior of a vessel इत्यर्थः । अस्मात् शब्दात् 'अर्हति' इत्यस्मिन् अर्थे छ-प्रत्ययः तथा च यत्-प्रत्ययः भवति ।यथा,   स्थालीबिलमर्हति तत् स्थालीबिलीयम् स्थालीबिल्यम् वा ओदनम् । स्थालीबिलमर्हति ते स्थालीबिलीयाः स्थालीबिल्याः वा तण्डुलाः ।



प्रक्रिये एतादृशे -



1. स्थालीबिल + छ

→ स्थालीबिल + ईय [_आयनेयीनीयियः फढखच्छघां प्रत्ययादीनाम्_ [[7.1.2]] इति ईय्-आदेशः]

→ स्थालीबिल् + ईय [_यस्येति च_ [[6.4.148]] इति अकारलोपः]

→ स्थालीबिलीय ।



2. स्थालीबिल + यत् 

→ स्थालीबिल् + यत् [_यस्येति च_ [[6.4.148]] इति अकारलोपः]

→ स्थालीबिल्य



स्त्रीत्वे विवक्षिते उभयत्र _अजाद्यतष्टाप्_ [[4.1.4]] इति टाप्-प्रत्ययः भवति । स्थालीबिलीया स्थालीबिल्या वा रोटिका । 