---
index: 5.1.79
sutra: तेन निर्वृत्तम्

---
'निवृत्तम्' इत्युक्ते 'कृतम् / निष्पादितम्' । 'निर्मितम्' अस्मिन् अर्थे तृतीयासमर्थात् कालवाचिप्रातिपदिकात् ठञ्-प्रत्ययः भवति । यथा -

1. मासेन निर्वृत्तम् = मास + ठञ् → मासिक । तत् कार्यम् यत् एकमासेन निष्पाद्यते (a task accomplished in a month) , मासिकम् नाम्ना ज्ञायते ।

2. अह्ना निर्वृत्तमाह्निकम् । प्रकिया इयम् -

अहन् + ठञ्

→ अहन् + इक [_ठस्येकः_ [[7.3.50]] इति इक-आदेशः]

→ आहन् + इक [_तद्धितेष्वचामादेः_ [[7.2.117]] इति आदिवृद्धिः]

→ आह् न् + इक [_नस्तद्धिते_  [[6.4.144]] इति टिलोपे प्राप्ते _अह्नष्टखोरेव_ [[6.4.145]] इति सः प्रतिषिध्यते, अतः _अल्लोपोऽनः_ [[6.4.134]] इति उपधा-अकारलोपः भवति ।]

→ आह्निक । a task accomplished in a day इत्यर्थः ।

3. वर्षेण निर्वृत्तम् वार्षिकम् ।

4. अर्धमासेन निर्वृत्तमार्धमासिकम् ।

ज्ञातव्यम् - अस्मिन् सूत्रे 'तेन' इति 'करणे' प्रयुज्यते । तथा च, _कालात्_ [[5.1.78]] इति अधिकारः अत्र प्रवर्तते, अतः 'निर्वृत्तम्' अस्य अर्थः अत्र 'निष्पादितम्' (	accomplished / achieved / done / prepared) इति स्वीकर्तव्यः । अत्र क्त-प्रत्ययः भूते न प्रयुज्यते, अपितु वर्तमाने प्रयुज्यते ।

      