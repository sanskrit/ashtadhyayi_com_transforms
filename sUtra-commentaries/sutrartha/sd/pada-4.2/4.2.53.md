---
index: 4.2.53
sutra: राजन्यादिभ्यो वुञ्

---
_विषयो देशे_ [[4।2।52]] अस्मिन् अर्थे राजन्यादिगणस्य शब्देभ्यः औत्सर्गिकमण्-प्रत्ययं बाधित्वा वुञ्-प्रत्ययः भवति  ।



राजन्यादिगणः अयम् - 

राजन्य, देवयान, मालव, विराट,  त्रिगर्त,  शालङ्कायन, जालन्धरायण,  आत्मकामेय, अम्बरीषपुत्र, वसाति,  बैल्ववन, शैलूष, उदुम्बर, बैल्वल, आर्जुनायन, संप्रिय, दाक्षि, ऊर्णनाभ। आकृतिगणोऽयम् । 

 

उदाहरणानि -

1. राजन्यानां विषयः देशः राजन्यकः ।

2. देवयानानां विषयः देशः दैवयानकः ।

3. मालवानां विषयः देशः मालवकः ।

4. विराटानां विषयः देशः वैराटकः।

5. त्रिगर्तानां विषयः देशः त्रैगर्तकः ।

6. शालङ्कायनानां विषयः देशः शालङ्कायनकः । 

7. जालन्धरायणानां विषयः देशः जालन्धरायणकः । 

8. आत्मकामेयानां विषयः देशः आत्मकामेयकः । 

9. अम्बरीषपुत्राणां विषयः देशः आम्बरीषपुत्रकः । 

10. वसातीनां विषयः देशः वासातकः । 

11. बैल्ववनानां विषयः देशः बैल्ववनकः । 

12. शैलूषानां विषयः देशः शैलूषकः ।

13. उदुम्बराणां विषयः देशः औदुम्बरकः ।

14.  बैल्वलानां विषयः देशः बैल्वलकः ।

15.  आर्जुनायनां विषयः देशः आर्जुनायनकः । 

16. संप्रियानां विषयः देशः सांप्रियकः ।

17. ऊर्णनाभानां विषयः देशः और्णनाभकः ।  

  

अयमाकृतिगणः अस्ति, अतः शिष्टप्रयोगं अनुसृत्य अन्ये शब्दाः अपि अस्मिन् गणे भवितुमर्हन्ति । 



एतेषु सर्वेषु प्रक्रियायाम् 'वु' इत्यस्य _युवोरनाकौ_ [[7।1।1]] इति अक-आदेशः भवति, तथा प्रत्ययस्य ञित्वात् _तद्धितेष्वचामादेः_ [[7।2।117]] इति आदिवृद्धिः अपि विधीयते ।       



