---
index: 4.2.28
sutra: छ च

---
'अपोनप्तात्' तथा 'अपान्नप्तात्' एते द्वे देवतयोः नाम्नि ।_सा अस्य देवता_ [[4|2|24]] अस्मिन् अर्थे _अपोनप्त्रपान्नप्तृभ्यां घः_ [[4।2।27]] इत्यनेन एताभ्याम् घ-प्रत्यये प्राप्ते; वर्तमानसूत्रेण ताभ्यां छ-प्रत्ययः अपि विधीयते । 

 तथा एतयोः 'अपोनप्तृ' तथा 'अपान्नप्तृ' इत्यपि परिवर्तनं अपि भवति ।       



अपान्नपात्  अस्य देवता

= अपान्नप्तृ + छ

→ अपान्नप्तृ + ईय्  [_आयनेयीनीयियः फढखच्छघां प्रत्ययादीनाम्_ [[7|1|2]] इत्यनेन छकारस्य ईय्-आदेशः]

→ अपान्नप्त्रीय [_इको यणचि_ [[6|1|77]] इति यणादेशः]



अस्मिन् विषये वात्तिकद्वयं ज्ञातव्यम् - 

1. <!छप्रकरणे पैङ्गाक्षीपुत्रादिभ्य उपसङ्ख्यानम्!> - पैङ्गाक्षीपुत्र, तार्णबिन्दव - एताभ्यां शब्दाभ्यामपि _सा अस्य देवता_ [[4।2।28]] अस्मिन् अर्थे छ-प्रत्ययः भवति । पिङ्गाक्षीपुत्रः अस्य देवता सः = पैङ्गाक्षीपुत्रीयः । तृणबिन्दुः अस्य देवता सः = तार्णबिन्दवीयः । 

     

2. <!शतरुद्रात् छः च घः च!> - 'शतरुद्र'शब्दात्   _सा अस्य देवता_ [[4।2।28]] अस्मिन् अर्थे छ तथा घ - द्वौ अपि प्रत्ययौ भवतः । शतरुद्रः अस्य देवता सः = शतरुद्र + छ → शतरुद्रीय / शतरुद्र + घ → शतरुद्रिय । अत्र यद्यपि 'शतरुद्र' शब्दः द्विगुसमासेन निर्मितः अस्ति, तथाप्यत्र प्रत्ययविधानसामर्थ्यात् _द्विगोः लुक् अनपत्ये_ [[4।1।88]] इत्यनेन प्रत्ययलुक् न भवति । अस्मिन् विषये कौमुदीकारः वदति -  घच्छयोः विधानसामर्थ्यात् 'द्विगोर्लुगनपत्ये'  इति न लुक् ।



ज्ञातव्यम् - अत्र _छ च_ [[4।2।28]] एतत् सूत्रम् पृथक् किमर्थमुच्यते? 'अपोनप्तृ-अपान्नप्तृभ्याम् घच्छौ' इति किमर्थं न उक्तमस्ति? कौमुद्यामस्मिन् विषये उच्यते - 'योगविभागो यथासंख्यनिवृत्त्यर्थः ' । इत्युक्ते, यदि आचार्यः अपोनप्तृ-अपान्नप्तृभ्याम् घच्छौ इति अवदिष्यत्, तर्हि यथासङ्ख्यत्वात् अपोनप्तृ-शब्दात् 'घ' तथा अपान्नप्तृ-शब्दाय् 'छ' प्रत्ययविधानमभविष्यत् । परन्तु अत्र द्वाभ्यामपि शब्दाभ्यामुभावपि प्रत्ययौ उक्तौ स्तः । अतः स्पष्टनिर्देशार्थमत्र योगविभागः कृतः अस्ति । 

