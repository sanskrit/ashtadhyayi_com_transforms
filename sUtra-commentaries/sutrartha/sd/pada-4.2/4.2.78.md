---
index: 4.2.78
sutra: रोणी

---
अष्टाध्याय्याम् _तदस्मिन्नस्तीति देशे तन्नाम्नि_ [[4.2.67]], _तेन निर्वृत्तम्_ [[4.2.68]], _तस्य निवासः_ [[4.2.69]], तथा _अदूरभवश्च_ [[4.2.70]] एते चत्वारः अर्थाः 'चतुरर्थाः' नाम्ना ज्ञायन्ते । एतेषां विषये 'रोणी' शब्दान्त-प्रातिपदिकानि 'अण्' प्रत्ययम् स्वीकुर्वन्ति । यथा -

1. रोण्या निर्वृत्तः कूपः = रोणी + अण् → रौणः ।

2. अजकरोण्या निर्वृत्तः कूपः = अजकरोणी + अण् → आजकरोणः

3. सिहिकरोण्या निर्वृत्तः कूपः = सिहिकरोणी + अण् → सैहिकरोणः

ज्ञातव्यम् -

1. अस्मिन् सूत्रे 'रोणी' इति लुप्तपञ्चम्यन्तम् पदमस्ति । _येन विधिस्तदन्तस्य_ [[1.1.72]] इत्यत्य दत्तेन   <!समासप्रत्ययविधौ तदन्तविधेः प्रतिषेधो वक्तव्यः!> अनेन वार्त्तिकेन  प्रत्ययविधौ तदन्तविधिः नास्ति एतत् स्पष्टं भवति, अतः 'रोण्याः' इति उच्यते चेत् अस्य सूत्रस्य प्रसक्तिः 'अजकरोणी / सिहिकरोणी' एतेषाम् विषये न भवेत् । परन्तु अत्र तदन्तविधिः अपि अपेक्षते, अतः अत्र लुप्तविभक्तिकः निर्देशः कृतः अस्ति । अस्मिन् विषये न्यासकारः वदति - ' यदि `रोण्याः` इत्यादिनिर्देशः क्रियेत,  तदा <ऽग्रहणवता प्रातिपदिकेन तदन्तविधिर्नऽ> (परिभाषा 89) इति `केवलात्` एव स्यात, न तदन्तात्। `रोणी` इति शास्त्र-अनपेक्षेण निर्देशेन शास्त्रनिरपेक्षत्वम् इह उच्यते, तत् अस्याः परिभाषाया अनपेक्षणात् इह तदन्तात् अपि प्रत्ययः सिद्धो भवति' । 