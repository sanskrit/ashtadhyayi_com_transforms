---
index: 4.2.34
sutra: कालेभ्यो भववत्

---
_तत्र भवः_ [[4।3।53]] इति कश्चन प्राग्दीव्यतीय-अर्थः । अस्मिन् अर्थे कालवाचिभ्यः प्रातिपदिकेभ्यः ये प्रत्ययाः उक्ताः सन्ति, ते एव _सा अस्य देवता_ [[4।3।24]] अस्मिन् अर्थे अपि तेभ्यः भवन्ति । यथा -



1. मास-शब्दात्  _तत्र भवः_ [[4।3।53]]  इत्यस्मिन् अर्थे _कालात् ठञ्_ [[4।3।11]] इत्यनेन ठञ्-प्रत्ययः भवति । अतः _सा अस्य देवता_ [[4।3।24]] अस्मिन् अर्थे अपि मास-शब्दात् ठञ्-प्रत्ययः एव करणीयः । मासः अस्य देवता सः = मास + ठञ् → मासिकः ।



2. 'वसन्त' (ऋतोः नाम) अयमपि कालवाची शब्दः । अस्मात् शब्दात् _संधिवेलाद्यृतुनक्षत्रेभ्योऽण्_ [[4।3।16]] अनेन सूत्रेण _तत्र भवः_ [[4।3।53]]  इत्यस्मिन् अर्थे अण्-प्रत्ययः दीयते । अतः _सा अस्य देवता_ [[4।3।24]] अस्मिन् अर्थे अपि वसन्त-शब्दात् अण्-प्रत्ययः एव करणीयः । वसन्तः अस्य देवता सः =  वसन्त + अण् → वासन्तः ।    

             

3. 'प्रावृष्' (वर्षाऋतुः) अस्मात् कालवाचीशब्दात् _प्रावृष एण्यः_ [[4।3।17]] इत्यनेन  _तत्र भवः_ [[4।3।53]]  इत्यस्मिन् अर्थे  एण्य-प्रत्ययः उक्तः अस्ति । अतः _सा अस्य देवता_ [[4।3।24]] अस्मिन् अर्थे अपि प्रावृष्-शब्दात् एण्य-प्रत्ययः एव करणीयः । प्रावृट् अस्य देवता सः = प्रावृषेण्यः ।



ज्ञातव्यम् - एतत् सूत्रम् 'अतिदेशसूत्रम्' अस्ति, यतः अन्यसूत्रस्य विधानं कृत्वा तादृशमेव कार्यमत्रापि उक्तमस्ति । 

