---
index: 4.2.24
sutra: सास्य देवता

---
देवतायाः नाम्नः साहाय्येन 'अस्य' अस्मिन् अर्थे कस्यापि निर्देशं कर्तुम् वर्तमानसूत्रस्य प्रयोगः भवति ।  यथा -



1. इन्द्रः देवता अस्य (भक्तस्य / हवेः / मन्त्रस्य / वाहनस्य / स्थानस्य / ऋचः / श्लोकस्य / नैवेद्यस्य / ...)

→ इन्द्र + अण्

→ ऐन्द्र ।



2. बृहस्पतिः अस्य देवता 

= बृहस्पति + अण् [_दित्यदित्यादित्यपत्युत्तरपदाण्ण्यः_ [[4.1.85]] इति ण्यप्रत्ययः]

 → बार्हस्पत्य  । 



अन्यानि उदाहरणानि -      

1. भानुः अस्य देवता = भानवः ।

2. शिवः अस्य देवता = शैवः ।

3. विष्णुः अस्य देवता = वैष्णवः । 

4. भगवान् अस्य देवता = भगवत् + अण् = भागवत ।

5. पशुपतिः अस्य देवता = पशुपति + अण् = पाशुपत । अत्र _अश्वपत्यादिभ्यश्च_ [[4.1.84]] इति अण् विधीयते ।



ज्ञातव्यम् - अस्मिन् सूत्रे प्रयुक्तः 'देवता' अयं शब्दः 'मन्त्रस्तुत्यः / पुरोडाशादेः स्वामी' अस्मिन् अर्थे प्रयुक्तः अस्ति । केनापि हविषा मन्त्रेण वा या तुष्यति, सा देवता अत्र अभिप्रीयते ।                             

