---
index: 4.2.37
sutra: तस्य समूहः

---
'समूह' इत्युक्ते 'समुच्चयः' । षष्ठीसमर्थात् समूहस्य निर्देशं कर्तुम् यथाविहितः प्रत्ययः विधीयते । यथा -



1. काकानाम्  समूहः = काक + अण् → काक   । 

2. बकानाम् समूहः = बक + अण् → बाक  । 



समूहवाचिनः शब्दाः प्रयोगवशात्  नित्यम् नपुंसकलिङ्गे भवन्ति । यथा - काकानां समूहः काकम्, बकानां समूहः बाकम्  ।    



अस्मिन् अर्थे अण्-प्रत्ययस्य भिन्नाः अपवादाः एतादृशाः उक्ताः सन्ति -



1. भिक्षादिगणे विद्यमानानाम् शब्दानाम् विषये सर्वान् अपवादान् बाधित्वा _भिक्षादिभ्यः अण्_ [[4।2।38]] इत्यनेन अण्-प्रत्ययः एव भवति ।

2. अचित्तवाचिनः शब्दात्, तथा 'हस्तिन्' / 'धेनु' एताभ्याम् शब्दाभ्याम् _अचित्तहस्तिधेनोः ठक्_ [[4।2।47]] अनेन सूत्रेण  अण्-प्रत्ययस्य अपवादरूपेण ठक्-प्रत्ययः भवति ।

3. ये शब्दाः अनुदात्तादयः सन्ति, तेषां विषये _अनुदात्तादेः अञ्_ [[4।2।44]] इत्यनेन अञ्-प्रत्ययः विधीयते ।

4. भिन्नानां गणानां विषये अण्-प्रत्ययस्य अपवादरूपेण केचन अन्ये भिन्नाः अपवादाः अपि प्रोक्ताः सन्ति । एतेषां सर्वेषामपवादानाम् सङ्कलनम् <a href='https://docs.google.com/document/d/1QFp8RHivq5FrJwNRBKBAe2UBhiI2ZHkFRnzjUtXW3-s/pub' target='_blank'>अत्र दृश्यताम्</a> ।