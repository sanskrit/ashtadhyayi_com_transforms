---
index: 4.2.69
sutra: तस्य निवासः

---
कस्यचन देशस्य नाम्नः निर्देशं तस्मिन् देशे यस्य निवासः अस्ति तस्य आधारेण कर्तुमस्य सूत्रस्य प्रयोगः भवति । यथा - 



1. शिबीनां निवासः देशः = शिबि + अण् →  शैबः देशः ।

2. उत्सानां निवासः देशः = उत्स + अण् →  औत्सः देशः ।

3. ऋजुनावां निवासः देशः = ऋजुनव + अण् →  आर्जुनावः देशः ।



 

स्मर्तव्यम् - अष्टाध्याय्याम् _तदस्मिन्नस्तीति देशे तन्नाम्नि_ [[4.2.67]], _तेन निर्वृत्तम्_ [[4.2.68]],  _तस्य निवासः_ [[4.2.69]],  तथा _अदूरभवश्च_ [[4.2.70]] एते चत्वारः अर्थाः 'चतुरर्थाः' नाम्ना ज्ञायन्ते । एतेषु सर्वेषु चतुरर्थेषु 'देशे तन्नाम्नि' इत्यस्य अनुवृत्तिः क्रियते, अतः सर्वे चतुरर्थाः देशस्य अभिधानम् निर्देष्टुम् प्रयुज्यन्ते ।           





