---
index: 4.2.49
sutra: पाशादिभ्यो यः

---
पाशादिगणस्य शब्देभ्यः _तस्य समूहः_ [[4।2।37]] अस्मिन् अर्थे 'य' प्रत्ययः भवति । एते सर्वे शब्दाः प्रयोगवशात् स्त्रीलिङ्गे एव प्रयुज्यन्ते, अतः स्त्रीत्वं द्योतयितुम् एतेषाम् टाप्-प्रत्ययः अपि भवति ।                     



पाशादिगणः अयम्  - 

पाश, तृण, धूम, वात, अङ्गार, पोत, बालक, पिटक, पिटाक, शकट, हल, नड, वन ।



यथा - 

1. पाशानां समूहः पाश्या ।

2. तृणानां समूहः तृण्या ।

3. धूमानां समूहः धूम्या ।

4. वातानां समूहः वात्या ।

5. अङ्गाराणां समूहः अङ्गार्या ।

6. पोतानां समूहः पोत्या ।

7. बालकानां समूहः बालक्या ।

8. पिटकानां समूहः पिटक्या ।

9. पिटाकानां समूहः पिटाक्या ।

10. शकटानां समूहः शकट्या ।

11. हलानां समूहः हल्या ।

12. नडानां समूहः नड्या ।

13. वनानां समूहः वन्या ।  



एतेषु सर्वेषु प्रक्रियायाम्  _यस्येति च_ [[6।4।148]] इत्यनेन अन्तिमवर्णलोपं कृत्वा अग्रे स्त्रीत्वं द्योतयितुम् टाप्-प्रत्ययं योजयित्वा अन्तिमं रूपं सिद्ध्यति । 