---
index: 4.2.38
sutra: भिक्षादिभ्योऽण्

---
'भिक्षादिगणः' इति कश्चन गणः । अस्मिन् गणे ये शब्दाः पाठिताः सन्ति, तेषां विषये _तस्य समूहः_ [[4।2।37]] अस्मिन् अर्थे सर्वान् अपवादान् बाधित्वा अण्-प्रत्ययः एव विधीयते ।



भिक्षादिगणः अयम् -  

भिक्षा, गर्भिणी, क्षेत्र, करीष, अङ्गार, चर्मिन्,  धर्मिन्,  सहस्र,  युवति,  पदाति,  पद्धति,  अथर्वन्,  दक्षिणा,  भूत ।



अस्मिन् गणे ये अचित्तवाचिनः शब्दाः सन्ति, तेषां विषये _अचित्तहस्तिधेनोः ठक्_ [[4।2।47]] इत्यनेन ठक्-प्रत्यये प्राप्ते तं बाधित्वा वर्तमानसूत्रेण अण्-प्रत्ययः विधीयते । अन्येभ्यः शब्देभ्यः _अनुदात्तादेः अञ्_ [[4।2।44]] अनेन सूत्रेण अञ्-प्रत्यये प्राप्ते तं बाधित्वा वर्तमानसूत्रेण अण्-प्रत्ययः विधीयते ।



1. भिक्षाणां समूहः = भिक्षा + अण् →  भैक्षम् ।

2. गर्भिणीनां समूहः गार्भिणम् ।

3. क्षेत्राणां समूहः क्षैत्रम् ।

4. अङ्गाराणां समूहः आङ्गारम् ।

5. चर्मिणाम् समूहः चार्मिणम् ।  अस्य प्रक्रिया इयम् -  

चर्मिन् + अण् 

→ चार्मिन् + अ [_तद्धितेष्वचामादेः_ [[7।2।117]] इति  आदिवृद्धिः] 

→ चार्मिण [ _नस्तद्धिते_ [[6|4|144]] इत्यनेन टिलोपे प्राप्ते _संयोगादिश्च_ [[6|4|166]] इति टिलोपनिषेधः]

6. धर्मिणां समूहः धार्मिणम् ।

7. युवतीनां समूहः यौवनम् । प्रक्रिया इयम् - 

युवती + अण्

→ युवन् + अण् [<!भस्याढेः तद्धिते पुंवद्भावो वक्तव्यः!> अनेन वार्त्तिकेन पुंवद्भावः]

→ यौवन् + अ [_तद्धितेष्वचामादेः_ [[7।2।117]] इति  आदिवृद्धिः]

→ यौवन [_अन्_ [[6।4।167]] इति टिलोपनिषेधः]               

8. पदातीनां समूहः पादातम् ।

9. पद्धतीनां समूहः पाद्धतम् ।

10. अथर्वणां समूहः आथर्वम् ।

11. दक्षिणानां समूहः दाक्षिणम् ।

12. भूतानां समूहः भौतम् ।

 