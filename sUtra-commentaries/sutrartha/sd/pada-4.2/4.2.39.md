---
index: 4.2.39
sutra: गोत्रोक्षोष्ट्रोरभ्रराजराजन्यराजपुत्रवत्समनुष्याजाद्वुञ्

---
 अत्र निर्दिष्टानां शब्दानां विषये _तस्य समूहः_ [[4.2.37]] अस्मिन् अर्थे वुञ्-प्रत्ययः विधीयते । यथा -

1. गोत्रवाची-शब्दाः - औपगवानां समूहः औपगवकम् । कापटवानां समूहः कापटवकम् । (औपगव, कापटव - एतौ गोत्रवाचिनौ शब्दौ) ।

2. उक्ष्णां (वृषभानाम्) समूहः = उक्षन् + वुञ् →  औक्षकम् । अत्र _नस्तद्धिते_ [[6.4.144]] इति 'अन्' इत्यस्य लोपः भवति ।

3. उष्ट्राणां समूहः औष्ट्रकम् ।

4. उरभ्राणां (मेषानाम्) समूहः औरभ्रकम् ।

5. राज्ञां समूहः  राजकम् । अत्र _नस्तद्धिते_ [[6.4.144]] इति 'अन्' इत्यस्य लोपः भवति ।

6. राजन्यानाम् समूहः राजन्यकम् ।

7. राजपुत्राणां समूहः राजपुत्रकम् ।

8. वत्सानां समूहः वात्सकम् ।

9. अजानां समूहः आजकम् ।

एतेषु सर्वेषु _युवोरनाकौ_ [[7.1.1]] इत्यनेन 'वु' इत्यस्य 'अक' आदेशः भवति । प्रत्ययस्य ञित्वात् _तद्धितेष्वचामादेः_ [[7.2.117]] इत्यनेन आदिवृद्धिः अपि विधीयते ।

अत्र काशिकाकारः एकं वार्त्तिकं पाठयति - <!वृद्धात् चेति वक्तव्यम्!> । इत्युक्ते, 'वृद्ध' शब्दस्य विषये अपि समूहार्थे वुञ्-प्रत्ययः भवति । वृद्धानां समूहः वार्द्धकम् ।

ज्ञातव्यम् - अस्मिन् सूत्रे प्रयुक्तः 'गोत्र'शब्दः लौकिकगोत्रस्य निर्देशं करोति, न हि _अपत्यं पौत्रप्रभृतिषु गोत्रम्_ [[4.1.162]] इत्यनेन निर्दिष्टस्य अपत्यवाचिनः अर्थस्य  ।

