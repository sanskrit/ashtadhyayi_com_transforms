---
index: 4.2.33
sutra: अग्नेर्ढक्

---
'अग्नि' शब्दात् _सा अस्य देवता_ [[4.2.24]] अस्मिन् अर्थे ढक्-प्रत्ययः भवति । अग्निः अस्य देवता सः आग्नेयः । प्रक्रिया इयम् -



अग्नि + ढक्

→ अग्नि + एय [_आयनेयीनीयियः फढखच्छघां प्रत्ययादीनाम्_ [[7.1.2]] इति ढकारस्य एय्-आदेशः]

→ अाग्नि + एय [_किति च_ [[7.2.118]] इति आदिवृद्धिः]

→ आग्न् + एय [_यस्येति च_ [[6.4.148]] इति इकारलोपः]

→ आग्नेय 



वस्तुतः अस्य सूत्रस्य विषये वार्त्तिककारः वदति - <!प्राग्दीव्यतीयेषु तद्धितार्थेषु अग्निकलिभ्याम् सर्वत्र ढक् वक्तव्यः!> । इत्युक्ते, अग्नि-शब्दात् कलि-शब्दात् च सर्वेषु प्राग्दीव्यतीय-अर्थेषु ढक्-प्रत्ययः एव भवति, न अन्यः । यथा - अग्नेः अपत्यमाग्नेयः । कलेः अपत्यम् कालेयः । 

