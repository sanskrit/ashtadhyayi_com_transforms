---
index: 4.2.70
sutra: अदूरभवश्च

---
'अदूरभव' इत्युक्ते 'निकटे अस्ति तत्' । कस्यचन देशस्य निर्देशः 'तस्य निकटे यत्किमपि अस्ति तस्य आधारेण' कर्तुम् वर्तमानसूत्रस्य प्रयोगः भवति । यथा - 



1. विदिशायाः अदूरभवम् (= निकटम्) नगरम् =  विदिशा + अण् →  वैदिशम् नगरम् ।

2. हिमवतः अदूरभवम् नगरम् = हिमवत् + अण् →  हैमवतम् नगरम् ।



स्मर्तव्यम् - अष्टाध्याय्याम् _तदस्मिन्नस्तीति देशे तन्नाम्नि_ [[4.2.67]], _तेन निर्वृत्तम्_ [[4.2.68]],  _तस्य निवासः_ [[4.2.69]],  तथा _अदूरभवश्च_ [[4.2.70]] एते चत्वारः अर्थाः 'चतुरर्थाः' नाम्ना ज्ञायन्ते । एतेषु सर्वेषु चतुरर्थेषु 'देशे तन्नाम्नि' इत्यस्य अनुवृत्तिः क्रियते, अतः सर्वे चतुरर्थाः देशस्य अभिधानम् निर्देष्टुम् प्रयुज्यन्ते ।           



