---
index: 8.4.1
sutra: रषाभ्यां नो णः समानपदे

---
रेफः / षकारः यस्मिन् पदे अस्ति, तस्मिन्नेव पदे रेफात् षकारात् वा परः नकारः वर्तते  चेत् तस्य णकारादेशः भवति ।

यथा - पुष् + ना + ति = पुष्णाति । चतुर् + नाम् → चतुर्ण्णाम् ।

अस्मिन् सूत्रे  समानपदे इति किमर्थमुक्तमस्ति? यदि रेफः / षकारः यस्मिन् पदे अस्ति तस्मिन् पदे नकारः नास्ति, तर्हि नकारस्य णत्वं न भवति । यथा -

अग्नि सुँ + नयति

→ अग्निर् + नयति [_ससजुषो रुँः_  [[8.2.66]] इति विसर्गस्य रुत्वम् । ]

→ अग्निर्नयति [समानपदं नास्ति, अतः नकारस्य णत्वं न भवति ।]

अत्र एकं वार्तिकमपि ज्ञातव्यम् - <!ऋवर्णात् नस्य णत्वं वाच्यम्!> । इत्युक्ते, ऋकारात् परस्य अपि नकारस्य णकारादेशः भवति । यथा - तिसृ + नाम् →  तिसृणाम् । पितृ + नाम् →  पितॄणाम् ।

