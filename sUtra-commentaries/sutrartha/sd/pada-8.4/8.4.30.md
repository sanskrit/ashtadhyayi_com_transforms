---
index: 8.4.30
sutra: णेर्विभाषा

---
सूत्रस्य क्रमशः अर्थः अयम् -

- यदि कश्चन  धातुः रेफयुक्तेन उपसर्गेण सह प्रयुज्यते (यथा - प्र + या)

- तथा च, तस्मात् णिच्-प्रत्ययं कृत्वा आतिदेशिकधातुः निर्मितः अस्ति (यथा - प्र + या + णिच्)

- तथा च, तस्मात् आतिदेशिकधातोः कश्चन कृत्-प्रत्ययः आगच्छति,    

- तथा च, तस्मिन् कृत्-प्रत्यये विद्यमानः नकारः अच्-वर्णात् परः अस्ति,                    

- तर्हि तस्य  नकारस्य _कृत्यचः_ [[8।4।29]] इत्यनेन प्राप्तं णत्वं वर्तमानसूत्रेण विकल्प्यते ।      



सर्वप्रकाराणामुदाहरणानि एतानि -



<b>[1] ल्युट् प्रत्ययः - </b>

प्र + या  + णिच् +  ल्युट् 

→ प्र + या +  पुक् + णिच्  + ल्युट् [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]

→ प्र + यापि + अन [_युवोरनाकौ_ [[7।1।1]] इति अन-आदेशः]      

→ प्र + याप्  + अन [_णेरनिटि_ [[6।4।51]] इति णिच्-प्रत्ययस्य लोपः]

→ प्रयापन / प्रयापण  [_णेर्विभाषा _ [[8।4।30]] इति वैकल्पिकं णत्वम्]



एवमेव - परि + या  + णिच् +  ल्युट् → परियापन, परियापण । 



<b>[2]   शानच् प्रत्ययः</b>   

प्र + या  + णिच् +  लट्   [_वर्तमाने लट्_  [[3।2।123]] इति लट्लकारः]         

→ प्र + या +  पुक् + णिच्  + लट्  [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]

→ प्र + यापि + लट् [इत्संज्ञालोपः]   

→ प्र + यापि + शानच् [कर्मणिप्रयोगविवक्षायाम् _भावकर्मणोः_ [[1।3।13]] इति आत्मनेपदविवक्षा । _लटः शतृशानचावप्रथमासमानाधिकरणे_ [[3।2।124]] इति शानच्-प्रत्ययः]

→ प्र + यापि + यक् + आन [_सार्वधातुके यक्_  [[3।1।67]] इति यक् प्रत्ययः]

→ प्र + यापि  + य + मुक् + आन [ _आने मुक्_ [[7।2।82]] इति मुगागमः]

→ प्र + याप्  + य + म् + आन    [_णेरनिटि_ [[6।4।51]] इति णिच्-प्रत्ययस्य लोपः]

→ प्रयाप्यमान, प्रयाप्यमाण   [_णेर्विभाषा _ [[8।4।30]] इति वैकल्पिकं णत्वम्]



एवमेव परि + मा + णिच् + शानच् → परिमाप्यमाण, परिमाप्यमान  ।



<b>[3] कानच् प्रत्ययः [अयं केवलं वेदेषु दृश्यते ।]</b>              

प्र + या + णिच् + लिट्    [_छन्दसि लिट्_ [[3।2।105]] इति लिट्]      

→ प्र + या +  पुक् + णिच्  + लिट्  [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]

→ प्र + यापि + लिट् [इत्संज्ञालोपः]   

→ प्र + यापि + कानच् [_लिटः कानच् वा_ [[3।2।106]] इति 'लिट्' इत्यस्य 'कानच्' इति आदेशः]

→ प्र + यापि  + आन [इत्संज्ञालोपः]

→ प्र + याप् + आन    [_णेरनिटि_ [[6।4।51]] इति णिच्-प्रत्ययस्य लोपः]

→ प्रयापान, प्रयापाण  [_णेर्विभाषा _ [[8।4।30]] इति वैकल्पिकं णत्वम्]



<b>[4] चानश् प्रत्ययः </b>

प्र + या +णिच् +  चानश् [_ताच्छील्यवयोवचनशक्तिषु चानश्_ [[3|2|129]] ]

→ प्र + या+ पुक् + णिच् + शानच्  [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]     

→ प्र + या + प्  + इ + शप् + आन [_कर्तरि शप्_ [[3।1।68]] इति शप्]

→ प्र + या + पि + अ + मुक् +आन [ _आने मुक्_ [[7।2।82]] इति मुगागमः]

→ प्र + या + पे + अ  + मान [_सार्वधातुकार्धधातुकयोः_ [[7।3।84]] इति गुणः]

→ प्रयापयमान [_एचोऽयवायावः_ [[6।1।78]] इति अयादेशः]

→ प्रयापयमान, प्रयापयमाण [_णेर्विभाषा _ [[8।4।30]] इति वैकल्पिकं णत्वम्]



एवमेव परि + मा + णिच्  + चानश्  → परिमायमाण, परिमायमान ।

 

<b>[5] अनीयर् प्रत्ययः </b>

प्र + या  + णिच्  + अनीयर् [_तव्यत्तव्यानीयरः_ [[3।1।96]] इति अनीयर् प्रत्ययः]

→ प्र + या +पुक् + णिच् + अनीयर्   [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]     

→ प्र + या + प् + अनीय [_णेरनिटि_ [[6।4।51]] इति णिच्-प्रत्ययस्य लोपः]

→ प्रयापनीय, प्रयापणीय  [_णेर्विभाषा _ [[8।4।30]] इति वैकल्पिकं णत्वम्]



एवमेव - परि + मा + णिच् +  अनीयर् → परिमापणीय, परिमापनीय ।

      

<b>[6] अनि प्रत्ययः </b>

प्र + या + णिच् + अनि [_आक्रोशे नञ्यनिः_ [[3।3।112]] इति अनि-प्रत्ययः]

→ प्र + या + पुक् +  णिच् + अनि  [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]     

→ प्र + या + प् + अनि [_णेरनिटि_ [[6।4।51]] इति णिच्-प्रत्ययस्य लोपः]

→ प्रयापनि, प्रयापणि  [_णेर्विभाषा _ [[8।4।30]] इति वैकल्पिकं णत्वम्]



विशेषः - 'अनि' प्रत्ययः नित्यम् 'नञ्' उपपदेन सह एव प्रयुज्यते, अतः प्रयोगसमये 'न प्रयापणि = अप्रयापणि' इत्येव प्रयोक्तव्यम् । केवलम् 'प्रयापणि' इत्यस्य प्रयोगः न साधु ।                      



एवमेव परि + या + णिच् +  अनि → परियापणि । (प्रयोगे - अपरियापणि) ।



<b>[7] णिनि प्रत्ययः </b>

प्र + या + णिच् +  णिनि [_आवश्यकाधमर्ण्ययोर्णिनिः_[[3।3।170]] इति णिनि-प्रत्ययः /  _सुप्यजातौ णिनिस्ताच्छील्ये_ [[3।2।78]] इति णिनि-प्रत्ययः]  

→ प्र + या + पुक् + इ + इन्  [_अर्त्तिह्रीव्लीरीक्नूयीक्ष्माय्यातां पुङ्णौ_ [[7।3।36]] इति पुगागमः ।]        

→ प्र + या + प् + इन्  [_णेरनिटि_ [[6।4।51]] इति णिच्-प्रत्ययस्य लोपः] 

→ प्रयापिनौ, प्रयापिणौ  [_णेर्विभाषा _ [[8।4।30]] इति वैकल्पिकं णत्वम्] 



विशेषः - प्रयापिनौ / प्रयापिणौ इत्यत्र _प्रातिपदिकान्तनुम्विभक्तिषु च_ [[8।4।11]] इत्यनेन अपि रूपद्वयम् सिद्ध्यति ।

    

एवमेव - परि + या + णिच् +  णिनि + जस् → परियापिणः इत्यपि सिद्ध्यति ।



स्मर्तव्यम् - यदि रेफनकारयोर्मध्ये णत्वनिषेधकस्य वर्णस्य (इत्युक्ते - अट्, कु, पु, आङ्, नुम् - एतान् विहाय अन्यवर्णस्य) व्यवधानं अस्ति, तर्हि वर्तमानसूत्रेण णत्वं न भवति । यथा - प्र + स्था + णिच्  + ल्युट् → प्रस्थापन । अत्र यद्यपि रेफयुक्तः उपसर्गः प्रयुज्यते, अपि च धातुः अपि अजन्तः  अस्ति, तथापि रेफनकारयोर्मध्ये थकारस्य व्यवधानेन णत्वं न जायते । 



 