---
index: 8.4.16
sutra: आनि लोट्

---
रेफ/षकार/ऋवर्णेन युक्तस्य उपसर्गस्य उपस्थितौ धातोः विहितस्य लोट्-लकारस्य उत्तमपुरुषैकवचनस्य 'आनि' प्रत्ययस्य नकारस्य णत्वं विधीयते । यथा - 

1. 'प्र + वप्' धातोः लोट्लकारस्य उत्तमपुरुषैकवचनम् 'प्रवपाणि' इति ।

2.  'प्र + या' इत्यस्य रूपम् 'प्रयाणि' इति ।

3. 'प्र + भू'  इत्यस्य रूपम् प्रभवाणि ।

    

ज्ञातव्यम् -

1.  'प्रवप' इति कश्चन नपुंसकलिङ्गशब्दः अपि अस्ति । एतस्य प्रथमाद्वितीयाबहुवचनं तु 'प्रवपानि' इत्येव भवति । अत्र 'प्र' तथा 'वप' एते द्वे पदे स्तः, अतः पूर्वपदस्थ-नकारेण नुमागमस्य णत्वं न जायते ।

2. कौमुद्यामत्र वार्त्तिकद्वयम् पाठ्यते - 

(अ) <!दुरः षत्वणत्वयोरुपसर्गत्वप्रतिषेधो वक्तव्यः!> । इत्युक्ते, षत्वे णत्वे च कर्तव्ये दुस्-इत्यस्य, दुर्-इत्यस्य च उपसर्गसंज्ञायाः प्रतिषेधः भवति । यथा - 

- 'दुर् + भू' इत्यस्य लोट्लकारस्य प्रथमपुरुषैकवचनम् 'दुर्भवानि' इति भवति । अत्र दुर्-इत्यस्य यदि उपसर्गसंज्ञा अभविष्यत्, तर्हि _आनि लोट्_ [[8.4.16]] इत्यनेन नकारस्य णत्वमभविष्यत् । परन्तु  णत्वे कर्तव्ये  दुर्-इत्यस्य  उपसर्गसंज्ञायाः प्रतिषेधः भवति, अतः अत्र णत्वं न भवति ।

- 'दुस् + स्था' इत्यस्य लृट्लकारस्य प्रथमपुरुषैकवचनम्  'दुःस्थास्यति' इति भवति । अत्र दुस्-इत्यस्य यदि उपसर्गसंज्ञा अभविष्यत्, तर्हि _उपसर्गात् सुनोतिसुवति..._ [[8.3.65]] इत्यनेन स्था-इत्यस्य सकारस्य षत्वमभविष्यत् । परन्तु  षत्वे  कर्तव्ये  दुस्-इत्यस्य  उपसर्गसंज्ञायाः प्रतिषेधः भवति, अतः अत्र षत्वं न भवति । 

(आ) <!अन्तश्शब्दस्य अङ्किविधिणत्वेषु उपसर्गत्वं वाच्यम्!> । इत्युक्ते, 'अन्तर्' शब्दस्य अङ्विधिकर्तव्ये, 'कि'विधिकर्तव्ये, तथा णत्वे कर्तव्ये उपसर्गसंज्ञा भवति । यथा -

- अन्तर् + धा (= अन्तर्धा)   इत्यत्र _आतश्चोपसर्गे_ [[3.3.106]] इत्यनेन अङ्-प्रत्ययः भवितुमर्हति, यतः अङ्विधिकर्तव्ये अन्तर्-शब्दस्य उपसर्गसंज्ञा भवति ।

- अन्तर् + धिः (= अन्तर्धिः) इत्यत्र _उपसर्गे घोः किः_  [[3.3.92]] इत्यनेन कि (=इ) प्रत्ययः भवति ।

- 'अन्तर् + भू' अस्य लोट्लकारस्य प्रथमपुरुषैकवचनस्य रूपसिद्धौ _आनि लोट्_ [[8.4.16]] इत्यनेन णत्वम् भवितुमर्हति ।                                              



एते द्वे अपि वार्त्तिके _उपसर्गाः क्रियायोगे_ [[1.4.59]] इत्यत्रापि दत्ते स्तः ।