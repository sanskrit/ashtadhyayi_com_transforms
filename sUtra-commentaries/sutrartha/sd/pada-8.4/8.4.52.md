---
index: 8.4.52
sutra: दीर्घादाचार्याणाम्

---
_अचो रहाभ्यां द्वे_ [[8.4.46]] तथा च _अनचि च_ [[8.4.47]] इत्यनयोः द्वयोः सूत्रयोः यर्-वर्णस्य पाठितं द्वित्वम् _नादिन्याक्रोशे पुत्रस्य_ [[8.4.48]] इत्यतः _दीर्घादाचार्याणाम्_ [[8.4.52]] इत्येतैः पञ्चभिः सूत्रैः विशिष्टासु अवस्थासु निषिध्यते । अस्मिन् द्वित्वनिषेधे प्रकरणे विद्यमानम् इदं पञ्चमम् (अन्तिमम्) सूत्रम् । <b>दीर्घवर्णात् परस्य यर्-वर्णस्य द्वित्वं न भवति </b> — इति अस्य सूत्रस्य आशयः । 

यथा —

1. 'कार्यम्' इत्यत्र आकारात् (दीर्घस्वरात्) अनन्तरम् विद्यमानस्य यकारस्य _अचो रहाभ्यां द्वे_ [[8.4.46]] इत्यनेन विहितम् यकारस्य द्वित्वम् न भवति । 

2. 'पात्रम्' इत्यत्र आकारात् (दीर्घस्वरात्) अनन्तरम् विद्यमानस्य तकारस्य _अनचि च_ [[8.4.47]] इत्यनेन विहितम् द्वित्वम् न भवति । 

<title>मतप्रतिपादनार्थम् इदं सूत्रम्</title>

अस्मिन् सूत्रे 'आचार्याणाम्' इति शब्देन पाणिनिः केषाम् आचार्याणाम् निर्देशं करोति इति अत्र स्पष्टं नास्ति । परन्तु यर्-वर्णस्य द्वित्वस्य विषये पाणिनेः यत् मतम्, तस्मात् भिन्नम् मतम् केषाञ्चन आचार्याणाम् वर्तते इति ज्ञापयितुम् (to acknowledge the difference of opinions) पाणिनिना इदं सूत्रं स्थापितम् अस्ति । न्यासकारः तु अत्र 'नित्यार्थः अयम् आरम्भः' इति ब्रूते । इत्युक्ते, न्यासकारस्य मतेन दीर्घात् अनन्तरम् विद्यमानस्य वर्णस्य नैव कुत्रचित् द्वित्वं सम्भवति । परन्तु, <qt>वार्त्तिक</qt>, <qt>आर्त्त</qt> इत्यादयः कृतद्वित्वाः शब्दाः अवश्यम् भाषायाम् दृश्यन्ते, अतः न्यासकारस्य इदं मतम् चिन्त्यम् एव । 

