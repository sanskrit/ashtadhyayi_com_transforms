---
index: 8.4.60
sutra: तोर्लि

---
लकारस्य सवर्णौ द्वौ - अननुनासिकः (लकारः) तथा अनुनासिकः (लँकारः) । अतः तकार/थकार/दकार/धकारस्य लकारे परे परसवर्णः लकारः विधीयते, तथा नकारस्य लकारे परे परसवर्णः लँकारः विधीयते ।



यथा - तत् + लीनः = तल्लीनः । भवान् + लिखति = भवाल्ँलिखति ।



ज्ञातव्यम् - वाक्ये द्वयोः शब्दयोः मध्ये संहिता विवक्षया एव भवति, अतः संहितायाः विवक्षा नास्ति चेत् 'तत् लीनः' / 'भवान् लिखति' इत्यत्र परसवर्णः न करणीयः । परन्तु यत्र संहिता नित्या वर्तते, तत्र लकारादेशः अपि नित्यं करणीयः । यथा - उत् + लङ्घनम् = उल्लङ्घनम् ।         