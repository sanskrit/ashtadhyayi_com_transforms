---
index: 8.4.49
sutra: शरोऽचि

---
<pt>शर् = श्, ष्, स् । अच्  = सर्वे स्वराः </pt>

_अचो रहाभ्यां द्वे_ [[8.4.46]] तथा च _अनचि च_ [[8.4.47]] इत्यनयोः द्वयोः सूत्रयोः यर्-वर्णस्य पाठितं द्वित्वम् _नादिन्याक्रोशे पुत्रस्य_ [[8.4.48]] इत्यतः _दीर्घादाचार्याणाम्_ [[8.4.52]] इत्येतैः पञ्चभिः सूत्रैः विशिष्टासु अवस्थासु निषिध्यते । अस्मिन् द्वित्वनिषेधे प्रकरणे विद्यमानम् इदं द्वितीयम् सूत्रम् । <b>शर्-वर्णात् अनन्तरम् यदि स्वरः विद्यते, तर्हि _अचो रहाभ्यां द्वे_ [[8.4.46]] इत्यनेन शर्-वर्णस्य प्राप्तं द्वित्वम् नैव विधीयते</b> — इति अस्य सूत्रस्य आशयः ।  उदाहरणानि एतानि —

1. <qt>चतुर्षु</qt>, <qt>वर्षति</qt>, <qt>हर्षः</qt> इत्यादिषु शब्देषु रेफात् परस्य षकारस्य _अचो रहाभ्याम् द्वे_ [[8.4.46]] इत्यनेन विकल्पेन द्वित्वे प्राप्ते _शरोऽचि_ [[8.4.49]] इत्यनेन तत् निषिध्यते ।

2. <qt>दर्शनम्</qt>, <qt>विमर्शः</qt>, <qt>स्पर्शः</qt> इत्यादिषु शब्देषु रेफात् परस्य शकारस्य _अचो रहाभ्याम् द्वे_ [[8.4.46]] इत्यनेन विकल्पेन द्वित्वे प्राप्ते _शरोऽचि_ [[8.4.49]] इत्यनेन तत् निषिध्यते ।

3. रेफात् परस्य सकारस्य उदाहरणानि नैव विद्यन्ते । 

<title>दलकृत्यम्</title>

<b>1. अचि इति किमर्थम् ? </b> शर्-वर्णात् अनन्तरम् अच्-वर्णः नास्ति चेत् _अचो रहाभ्यां द्वे_ [[8.4.46]] इति अवश्यम् वैकल्पिकं द्वित्वं सम्भवति । यथा, <qt>दर्श्श्यते, दर्श्यते</qt> — अत्र शकारात् परः यकारः वर्तते, अतः अत्र शकारस्य अवश्यं द्वित्वम् कर्तुं शक्यते । 

<b>1. शरः इति किमर्थम् ? </b> शर्-भिन्नात् वर्णात् अनन्तरम् अच्-वर्णः अस्ति चेदपि _अचो रहाभ्यां द्वे_ [[8.4.46]] इति अवश्यम् वैकल्पिकं द्वित्वं सम्भवति । यथा, <qt>अर्क्कम्, अर्कम्</qt> अत्र ककारस्य द्वित्वे कृते अपि साधुरूपम् एव सिद्ध्यति ।