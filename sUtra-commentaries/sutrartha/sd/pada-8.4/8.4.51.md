---
index: 8.4.51
sutra: सर्वत्र शाकल्यस्य

---
अष्टाध्याय्याम् यर्-वर्णस्य _अचो रहाभ्यां द्वे_ [[8.4.46]] तथा _अनचि च_ [[8.4.47]] इत्यनेन द्वित्वम् पाठितमस्ति । एतयोः सूत्रयोः निर्दिष्टं द्वित्वम् शाकल्यमतेन कुत्रापि न भवति ! 



यथा - 

1. 'ब्रह्म' इत्यत्र _अचो रहाभ्यां द्वे_ [[8.4.46]] इत्यनेन विहितम् मकारस्य द्वित्वम् वर्तमानसूत्रेण निषिध्यते ।

2. 'पत्र' इत्यत्र _अनचि च_ [[8.4.47]] इत्यनेन तकारस्य विहितम् द्वित्वम् वर्तमानसूत्रेण निषिध्यते ।

                           

ज्ञातव्यम् 

1.  सूत्रपाठे पाणिनिः यत्र यत्र अन्यस्य आचार्यस्य नाम स्वीकृत्य किञ्चन कार्यम् वदति, तत्र प्रायः तत् कार्यम् वैकल्पिकमस्तीति सः विज्ञापयति । अतः यद्यप्यत्र शाकल्यस्य  मतेन द्वित्वनिषेधः भवति, तथापि अयं द्वित्वनिषेधः विकल्पेन भवतीति ज्ञातव्यम् । इत्युक्ते, द्वित्वम् (यत्र विधीयते तत्र सर्वत्र) विकल्पेनैव भवति इत्यर्थः । अयमेव अर्थः _अचो रहाभ्यां द्वे_ [[8.4.46]] तथा _अनचि च_ [[8.4.47]]  एतयोः अपि उच्यते, अतः एतत् सूत्रमनावश्यकमस्ति । अतः अत्र शाकल्यग्रहणम् पूजार्थम् कृतमस्तीति न्यासकारः वदति ।                    



2. अयम् द्वित्वनिषेधः केवलं यर्-वर्णस्य द्वित्वप्रकरणस्य विषये अस्ति । षष्ठाध्यायस्य प्रथमपादे निर्दिष्टं द्वित्वमनेन न निषिध्यते, यतः इदम् सूत्रम् षष्ठाध्यायस्य प्रथमपादस्य सूत्रार्थमसिद्धमस्ति ।

