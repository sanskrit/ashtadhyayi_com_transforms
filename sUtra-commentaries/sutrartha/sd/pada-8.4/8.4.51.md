---
index: 8.4.51
sutra: सर्वत्र शाकल्यस्य

---
_अचो रहाभ्यां द्वे_ [[8.4.46]] तथा च _अनचि च_ [[8.4.47]] इत्यनयोः द्वयोः सूत्रयोः यर्-वर्णस्य पाठितं द्वित्वम् _नादिन्याक्रोशे पुत्रस्य_ [[8.4.48]] इत्यतः _दीर्घादाचार्याणाम्_ [[8.4.52]] इत्येतैः पञ्चभिः सूत्रैः विशिष्टासु अवस्थासु निषिध्यते । अस्मिन् द्वित्वनिषेधे प्रकरणे विद्यमानम् इदं चतुर्थं सूत्रम् । <b>यर्-वर्णस्य कुत्रापि द्वित्वं न भवति </b> — इति अस्य सूत्रस्य आशयः । 

यथा —

1. 'ब्रह्म' इत्यत्र _अचो रहाभ्यां द्वे_ [[8.4.46]] इत्यनेन विहितम् मकारस्य द्वित्वम् वस्तुतः न भवति इति शाकल्यः प्रतिपादयति । 

2. 'पत्र' इत्यत्र _अनचि च_ [[8.4.47]] इत्यनेन तकारस्य विहितम्  द्वित्वम् वस्तुतः न भवति इति शाकल्यः प्रतिपादयति । 

<title>मतप्रतिपादनार्थम् इदं सूत्रम्</title>

यदि पाणिनेः मतेन यर्-वर्णस्य द्वित्वम् नैव उचितम् स्यात्, तर्हि पाणिनिः स्वयम्  _अचो रहाभ्यां द्वे_ [[8.4.46]]  तथा च _अनचि च_ [[8.4.47]] इत्येतयोः सूत्रयोः विधानम् एव नैव अकरिष्यत् । अपि च, पाणिनिना स्वयमेव एतयोः सूत्रयोः विक्लपः प्रतिपादितः अस्ति, अतः प्रकृतसूत्रे विद्यमानम् शाकल्यग्रहणम् विकल्पार्थम् वर्तते इति नैव वक्तुं शक्यते । अतश्च, अत्र शाकल्यग्रहणम् पूजार्थम् (to give credit, to show respect) तथा च भिन्नमतप्रतिपादनार्थम् (to explicitly state the difference of opinion) कृतम् अस्ति इति वैयाकरणाः अत्र मन्यन्ते ।

