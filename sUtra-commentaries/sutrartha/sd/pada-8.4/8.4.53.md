---
index: 8.4.53
sutra: झलां जश् झशि

---
<pt>

<b>झल्</b> = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः । <light>आहत्य 24 वर्णाः । </light>

<b> जश् </b> = वर्गतृतीयाः ।

<b> झश् </b> = वर्गतृतीयाः  + वर्गचतुर्थाः ।

</pt>

प्रकृतसूत्रेण झल्-वर्णस्य झश्-वर्णे परे अन्तरतमः जश्-वर्णादेशः भवति । इदमेव परिवर्तनम् <b>जश्त्वम्</b> नाम्ना ज्ञायते । अस्य सूत्रस्य प्रसक्तिः अपदान्त-झल्-वर्णस्य विषये एव वर्तते, यतः पदान्त-झल्-वर्णस्य तु _झलां जशोऽन्ते_ [[8.2.39]] इत्यनेन एव जश्त्वम् विधीयते (तत्र 'झश्' इति निमित्तम् नैव आवश्यकम्) ।

क्रमेण उदाहरणानि एतादृशानि —



<hl>1. क्/ख्/ग्/घ् एतेषां जश्त्वे कृते तेषां स्थाने आन्तरतम्येन गकारः विधीयते </hl>।  यथा, <qt>दुह्</qt>-धातोः तुमुन्-प्रत्यये परे प्रकृतसूत्रेण जश्त्वं भवति —

<pr>

दुहँ (प्रपूरणे, अदादिः, <{2.4}> )

→ दुह् + तुमुन् [_तुमुन्ण्वुलौ क्रियायां क्रियार्थायाम्_ [[3.3.10]] इति तुमुन्]

→ दोह् + तुम् [_पुगन्तलघूपधस्य च_ [[7.3.86]] इति उपधायाः गुणः]

→ दोघ्  + तुम् [_हो ढः_ [[8.2.31]] इति हकारस्य ढकारे प्राप्ते अपवादत्वेन _दादेर्धातोर्घः_ [[8.2.32]] इति घत्वम्]

→ दोघ्  + धुम् [_झषस्तथोर्धोऽधः_ [[8.2.40]] इति तकारस्य धकारः]

→ दोग् + धुम्  [_झलां जश् झशि_ [[8.4.53]] इति घकारस्य गकारः]

→ दोग्धुम्

</pr>

<hl>2. च्/छ्/ज्/झ् एतेषाम् प्रकृतसूत्रेण जश्त्वम् नैव सम्भवति</hl>, यतः _चोः कुः_ [[8.2.30]] इत्यनेन अपदान्त-चवर्गस्य झलि परे कुत्वम् भवति ।

<hl>3.  ट्/ठ्/ड्/ढ् एतेषां जश्त्वे कृते तेषां स्थाने आन्तरतम्येन डकारः विधीयते </hl>। परन्तु अस्य उदाहरणानि नैव सन्ति ।

<hl>4.  त्/थ्/द्/ध् एतेषां जश्त्वे कृते तेषां स्थाने आन्तरतम्येन दकारः विधीयते </hl>। यथा, <qt>बुध्</qt>-धातोः तृच्-प्रत्यये परे प्रकृतसूत्रेण जश्त्वं भवति — 

<pr>

बुधँ (अवगमने, भ्वादिः, <{1.994}>)

→ बुध् + तृच् [_ण्वुल्तृचौ_ [[3.1.133]] इति तृच्-प्रत्ययः]

→ बोध् + तृ [_पुगन्तलघूपधस्य च_ [[7.3.86]] इति गुणः]

→ बोध्  + धृ [_झषस्तथोर्धोऽधः_ [[8.2.40]] इति तकारस्य धकारः]

→ बोद्धृ [_झलां जश् झशि_ [[8.4.53]] इति धकारस्य दकारः]

</pr>

<hl>5.  प्/फ/ब्/भ् एतेषां जश्त्वे कृते तेषां स्थाने आन्तरतम्येन बकारः विधीयते </hl>।  यथा - <qt>लभ्</qt>-धातोः  क्त-प्रत्यये परे प्रकृतसूत्रेण जश्त्वं भवति — 

<pr>

डुलभँष् (पाके, भ्वादिः, <{1.1130}>)

→ लभ् + क्त [_निष्ठा_ [[3.2.102]] इति क्त-प्रत्ययः]

→ लभ् + ध [_झषस्तथोर्धोऽधः_ [[8.2.40]] इति तकारस्य धकारः]

→ लब्ध [_झलां जश् झशि_ [[8.4.53]] इति भकारस्य बकारः]

</pr>

<hl>6. शकारस्य  जश्त्वे कृते तस्य स्थाने उच्चारणस्थानसाधर्म्यम् अनुसृत्य आन्तरतम्येन जकारः विधीयते ।</hl> उदाहरणम् एतादृशम् —

<pr>

भ्रस्जँ (पाके, तुदादिः, <{6.4}>)

→ भ्रस्ज् + अनीयर् [_तव्यत्तव्यानीयरः_ [[3.1.96]] इति अनीयर्-प्रत्ययः]

→ भ्रश्ज् + अनीय [जकारे परे _स्तोः श्चुना श्चुः_ [[8.4.40]] इति सकारस्य शकारः । अस्य असिद्धत्त्वात्  _व्रश्चभ्रस्जसृजमृजयजराजभ्राजच्छशां षः_ [[8.2.36]]  इति षत्वं न भवति ।]

→ भ्रज्ज् + अनीय [जकारे परे _झलां जश् झशि_ [[8.4.53]] इति शकारस्य जकारः]

→ भ्रज्जनीय

</pr>

एवमेव <qt>मस्ज्</qt>-धातोः विषये अपि अनेन सूत्रेण जश्त्वे कृते मज्जनीय</qt> इति रूपं सम्भवति ।

<hl>7. षकारस्य  जश्त्वे कृते तस्य स्थाने उच्चारणस्थानसाधर्म्यम् अनुसृत्य आन्तरतम्येन डकारः विधीयते ।</hl> यथा, <qt>द्विष्</qt>-धातोः आत्मनेपदस्य लोट्लकारस्य मध्यमपुरुष-बहुवचनस्य रूपसिद्धौ प्रकृतसूत्रेण षकारस्य जश्त्वम् विधीयते —

<pr>

द्विषँ (अप्रीतौ, अदादिः, उभयपदी, <{2.3}>)

→ द्विष् + लोट् [_लोट् च_ [[3.3.162]] इति लोट्]

→ द्विष् + ध्वम् [_तिप्तस्झि.._ [[3.4.78]] इति आत्मनेपदस्य  मध्यमपुरुषबहुवचनस्य विवक्षायाम् ध्वम्-प्रत्ययः]

→ द्विष् + शप् + ध्वम् [_कर्तरि शप्_ [[3.1.68]] इति विकरणप्रत्ययः शप्]

→ द्विष् + ध्वम् [_अदिप्रभृतिभ्यः शपः_ [[2.4.72]] इति शप्-प्रत्ययस्य लुक्]

→ द्विष् + ढ्वम् [_ष्टुना ष्टुः_ [[8.4.41]] इति धकारस्य ष्टुत्वे ढकारः]

→ द्विड् + ढ्वम् [_झलां जश् झशि_ [[8.4.53]] इति झलि परे षकारस्य जश्त्वे डकारः]

→ द्विड्ढ्वम्

</pr>

<hl>8. सकारस्य जश्त्वे कृते तस्य स्थाने उच्चारणस्थानसाधर्म्यम् अनुसृत्य आन्तरतम्येन दकारः विधीयते ।</hl> । यथा, <qt>भ्रस्ज्</qt>-धातोः ण्यत्-प्रत्यये परे इयं प्रक्रिया भवति —

<pr>

भ्रस्जँ (पाके, तुदादिः, <{6.4}>)

→ भ्रस्ज् + ण्यत् [_ऋहलोर्ण्यत्_ [[3.1.124]] इति ण्यत्-प्रत्ययः]

→ भ्रस्ग्  + य [_चजोः कु घिण्ण्यतोः_ [[7.3.52]] इति जकारस्य  कुत्वे  तत्सदृशः वर्गतृतीयः गकारः]

→ भ्रद् ग् + य [गकारे परे सकारस्य _झलां जश् झशि_ [[8.4.53]] इति जश्त्वे दकारः]

→ भ्रद्ग्य

</pr>

<hl>9.हकारस्य प्रकृतसूत्रेण जश्त्वम् नैव सम्भवति</hl>, यतः  _हो ढः_ [[8.2.31]] इत्यनेन हकारस्य झलि परे ढकारादेशः भवति ।