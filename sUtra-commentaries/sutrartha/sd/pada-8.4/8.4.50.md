---
index: 8.4.50
sutra: त्रिप्रभृतिषु शाकटायनस्य

---
अष्टाध्याय्याम् यर्-वर्णस्य _अचो रहाभ्यां द्वे_ [[8|4|46]] तथा _अनचि च_ [[8|4|47]] इत्यनेन द्वित्वम् पाठितमस्ति । एतयोः सूत्रयोः निर्दिष्टं द्वित्वम् शाकटायनस्य मतेन त्रयाणाम् वर्णानाम्  संयोगे न भवति ।       



यथा - 'इन्द्र' अस्मिन् शब्दे 'न् + द् + र्' अयं संयोगः अस्ति । अत्र _अनचि च_ [[8।4।47]] इत्यनेन नकारस्य वैकल्पिकं द्वित्वम् प्राप्ते अनेन सूत्रेण शाकटायनस्य मतेन तत् निषिध्यते ।

                 

अस्मिन् सूत्रे 'शाकटायनस्य' शब्देन शाकटायनमुनेः निर्देशः कृतः अस्ति । सूत्रपाठे पाणिनिः यत्र यत्र अन्यस्य आचार्यस्य नाम स्वीकृत्य किञ्चन कार्यम् वदति, तत्र प्रायः तत् कार्यम् वैकल्पिकमस्तीति सः विज्ञापयति । अतः यद्यप्यत्र शाकटायनस्य मतेन द्वित्वनिषेधः भवति, तथापि अयं द्वित्वनिषेधः विकल्पेन भवतीति ज्ञातव्यम् । इत्युक्ते, त्रयाणाम् वर्णानाम् संयोगे अपि  _अनचि च_ [[8।4।47]] इत्यनेन वैकल्पिकं द्वित्वम् भवत्येव । अतः वस्तुतः अस्य सूत्रस्य प्रयोजनमेव नास्ति । 