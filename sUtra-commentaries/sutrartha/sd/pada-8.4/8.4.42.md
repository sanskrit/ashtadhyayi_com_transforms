---
index: 8.4.42
sutra: न पदान्ताट्टोरनाम्

---
_ष्टुना ष्टुः_ [[8.4.40]] इत्यनेन सूत्रेण निर्दिष्टम् ष्टुत्वम् प्रकृतसूत्रेण विशिष्टासु स्थितिषु निषिध्यते । <b>पदान्तटवर्गीयवर्णात् परस्य सकारस्य, तवर्गीयवर्णस्य च ष्टुत्वं न भवति</b>— इति अस्य सूत्रस्य आशयः । वस्तुतस्तु पदान्तटकारठकारढकाराणाम् आदौ जश्त्वे डकारः एव भवति, अतः अत्र केवलम् पदान्तडकारस्य, पदान्तणकारस्य च उदाहरणानि विद्यन्ते  । यथा —

1. <b>पदान्तडकारात् परस्य सकारस्य / तवर्गस्य ष्टुत्वनिषेधः </b> —

<pr>

षड् + सन्ति / तरन्ति / थकारीयन्ति / ददति / धावन्ति / नयन्ति  [अत्र _ष्टुना ष्टुः_ [[8.4.41]] इति ष्टुत्वे प्राप्ते _न पदान्ताट्टोरनाम्_ [[8.4.42]] इति तत् निषिध्यते ।]

→ षट्सन्ति / षट्तरन्ति / षट्थकारीयन्ति / षड्ददति / षड्धावन्ति / षण्नयन्ति [आदिस्थेषु त्रिषु उदाहरणेषु _खरि च_ [[8.4.55]] इति चर्त्वम् भवति । अन्तिमे उदाहरणे _यरोऽनुनासिकेऽनुनासिको वा_ [[8.4.45]] इति डकारस्य पाक्षिकं णत्वम्]

</pr>

2. <b>पदान्तणकारात् परस्य सकारस्य / तवर्गस्य ष्टुत्वनिषेधः </b> —

<pr>

सुगण् + सहते / तरति / थकारीयति / ददाति / धावति / नयति

→ सुगण्सहते, सुगण्तरति, सुगण्थकारीयति, सुगण्ददाति, सुगण्धावति, सुगण्नयति । 

</pr>

<b>परन्तु षष्ठीबहुवचनस्य नाम्-प्रत्यये परे ष्टुत्वम् अवश्यं भवति । अतएव प्रकृतसूत्रे <qt>अनाम्</qt> इति निर्देशः क्रियते ।</b>

<pr>

षष् + आम् [षष्ठीबहुवचनस्य प्रत्ययः]

→  षष् + नुट् + आम् [_षट्चतुर्भ्यश्च_ [[7.1.55]] इत्यनेन नुडागमः]

→ षड् + नाम् [_झलां जशोऽन्ते_ [[8.2.39]] इति जश्त्वम् ]

→  षड् + णाम् [_ष्टुना ष्टुः_ [[8.4.41]] इति ष्टुत्वम् ।]

→  षण् + णाम्  [_यरोऽनुनासिकेऽनुनासिको वा_ [[8.4.45]] इति डकारस्य विकल्पेन अनुनासिके णकारे प्राप्ते <!प्रत्यये भाषायां नित्यम्!> अनेन वार्त्तिकेन नित्यम् णकारादेशः]

→ षण्णाम्

</pr>

<title>वार्त्तिकम् - <!अनाम्-नवति-नगरीणाम् इति वाच्यम् !> </title>

प्रकृतसूत्रे विद्यमानः 'अनाम्' इति निर्देशः नगरी-नवति-शब्दयोः विषये अपि ज्ञेयः — इति अस्य वार्त्तिकस्य आशयः । इत्युक्ते, <b>पदान्तटवर्गात् परस्य नवतिशब्दस्य नगरीशब्दस्य च नकारस्य ष्टुत्वम् अवश्यम् एव भवति ।</b> यथा —

<pr>

षड्  + नगर्यः / नवतिः 

→ षड् + णगर्यः / नवतिः [_ष्टुना ष्टुः_ [[8.4.40]]] इति ष्टुत्वम् । _न पदान्ताट्टोरनाम्_ [[8.4.42]] इत्यनेन उक्तः निषेधः <!अनाम्-नवती-नगरीणामिति वाच्यम्!>  इति वार्तिकेन न प्रवर्तते । ]

→ षण्णगर्यः, षड्णगर्यः / षण्णवतिः, षड्णवतिः  [_यरोऽनुनासिकेऽनुनासिको वा_ [[8.4.45]] इति डकारस्य वैकल्पिकः  णकारः]

</pr>