---
index: 8.4.47
sutra: अनचि च

---
<pt><b>यर्</b> = हकारं विहाय सर्वाणि व्यञ्जनानि ।</pr>

स्वरात् परस्य यर्-वर्णस्य विकल्पेन द्वित्वं भवति, परन्तु अग्रे पुनः स्वरः अस्ति चेत् न भवति  — इति प्रकृतसूत्रस्य आशयः । यथा —

<list>

1) कृष्णः → कृष्ष्णः, कृष्णः ।  इत्यत्र ऋकारात् परः यर्-वर्णः षकारः अस्ति । तस्मात् परः स्वरः नास्ति, अतः षकारस्य प्रकृतसूत्रेण वैकल्पिकं द्वित्वं विधीयते ।

2) मत्यत्र → मत्त्यत्र, मत्यत्र । अकारात् परः तकारः, तस्मात् परः च अच्-वर्णः नास्ति । अतः तकारस्य प्रकृतसूत्रेण वैकल्पिकं द्वित्वं विधीयते ।

3) कृष्णस्य → कृष्ष्णस्स्य, कृष्ष्णस्य, कृष्णस्स्य, कृष्णस्य । अत्र षकारस्य तथा सकारस्य - उभयोः विकल्पेन द्वित्वं सम्भवति, अतः आहत्य चत्वारि रूपाणि सिद्ध्यन्ति ।

3) रामात् → रामात्त्, रामात् । आकारात् परः तकारः, तस्मात् परः अच्-वर्णः नास्ति । अतः तकारस्य प्रकृतसूत्रेण वैकल्पिकं द्वित्वं विधीयते ।

</list>

<b>यद्यपि यर्-प्रत्याहारे रेफः अपि समाविष्टः अस्ति, तथापि _अचो रहाभ्यां द्वे_ [[8.4.46]] इति सूत्रेण रेफात् परस्य यर्-वर्णस्य द्वित्वं भवति, अतः प्रकृतसूत्रेण रेफस्य द्वित्वं नैव सम्भवति</b> । यथा, <qt>सूर्य</qt> इत्यत्र अच्-वर्णात् परः रेफः विद्यते, तस्मात् परः अच्-वर्णः अपि नास्ति, तथापि अत्र प्रकृतसूत्रस्य प्रयोगः न भवति, अपि तु _अचो रहाभ्यां द्वे_ [[8.4.46]] इत्यनेन यकारस्यैव द्वित्वं कृत्वा <qt>सूर्य्य</qt> इति जायते । 

<note><qt>द्वित्वम्</qt> इत्युक्ते एकस्य वर्णस्य स्थाने तस्यैव द्विवारम् उच्चारणम् । एतादृशे द्वित्वे कृते तत्र <qt>मूलवर्णः कः / नूतनवर्णः कः</qt> — एतादृशम् नैव प्रष्टुं शक्यते । द्वित्व is a process where one letter is replaced by its two copies. Both the occurrences are considered identical in all respects, and it is not possible to treat one of these two as 'original' and other as a 'copy'.</note>

<title>दलकृत्यम्</title>

1. <b>यरः इति किमर्थम् ?</b> हकारस्य अनेन सूत्रेण द्वित्वं न भवति । यथा, <qt>ब्रह्मा</qt> इत्यत्र विद्यमानस्य हकारस्य प्रकृतसूत्रेण द्वित्वं न सम्भवति ।

2. <b>अचः इति किमर्थम् ?</b>यः यर्-वर्णः अच्-वर्णात् परः नास्ति, तस्य अनेन सूत्रेण द्वित्वं न सम्भवति । यथा, <qt>स्मितम्</qt> इत्यत्र सकारः अच्-वर्णात् परः नास्ति, अतः प्रकृतसूत्रेण तस्य द्वित्वं न भवति ।  एवमेव <qt>वाग्ग्म्यत्र</qt>अस्मिन् शब्दे मकारस्य द्वित्वं न भवति ।

3. <b>अनचि इति किमर्थम् ?</b> अच्-वर्णे परे यर्-वर्णस्य प्रकृतसूत्रेण द्वित्वं न भवति । यथा, <qt>देव</qt> इति शब्दे एकारात् परस्य वकारस्य द्वित्वं न भवति यतः अत्रे अकारः (अच्-वर्णः) विद्यते ।

<title>'अनचि' इति प्रसज्यप्रतिषेधः</title>

प्रकृतसूत्रे प्रयुक्ते <qt>अनचि</qt> इति शब्दे विद्यमानः निषेधः <b>प्रसज्यप्रतिषेधः </b> अस्ति, न हि पर्युदासः । इत्युक्ते, अत्र नकारस्य अन्वयः क्रियया सह भवति, न हि <qt>अचि</qt> शब्देन सह । इत्युक्ते, <hl>अचः परस्य यरः द्वे स्तः, अचि न स्तः</hl> इति अत्र अर्थविधानं क्रियते । इत्यक्ते, यर्-वर्णात् परः कोऽपि वर्णः नास्ति चेदपि प्रकृतसूत्रेण द्वित्वम् अवश्यम् सम्भवति । अतएव <qt>रामात्</qt> इत्यत्र तकारात् परस्य अच्-वर्णस्य अभावात् प्रकृतसूत्रेण अत्र अवश्यं द्वित्वं विधीयते, येन <qt>रामात्त्</qt> इति अपि रूपं सिद्ध्यति ।  

<title>वार्त्तिकानि</title>

द्वित्वस्य सन्दर्भे काशिकायाम् अत्र त्रीणि वार्त्तिकानि पाठितानि सन्ति । तेषाम् विवरणम् एतादृशम् —

<b>1) <!यणो मयो द्वे वाच्ये!></b> । 

<pt><b>यण्</b> = य्, व्, र्, ल् । <b>मय्</b> = ञकारं विहाय सर्वाणि वर्गीयव्यञ्जनानि । <light>आहत्य 24 वर्णाः ।</light> </pt>

अस्य वार्त्तिकस्य द्वयोः प्रकारयोः अर्थविधानं क्रियते —

<list>

अ) <light>यणः इति पञ्चमी, मयः इति षष्ठी इति स्वीकृत्य</light> - यण्-वर्णात् परस्य मय्-वर्णस्य विकल्पेन द्वित्वं भवति । यथा,  <qt>वाल्मीकि → वाल्म्मीकि, वाल्मीकि</qt> । अत्र यकारात् (यण्-वर्णात्) परस्य मकारस्य (मय्-वर्णस्य) विकल्पेन द्वित्वम् भवति ।

आ)  <light>यणः इति षष्ठी , मयः इति पञ्चमी इति स्वीकृत्य<light> - मय्-वर्णात् परस्य यण्-वर्णस्य विकल्पेन द्वित्वं भवति । यथा - <qt>दध्यत्र → दध्य्यत्र, दध्यत्र</qt> । अत्र धकारात् (मय्-वर्णात्) परस्य यकारस्य (यण्-वर्णस्य) विकल्पेन द्वित्वम् भवति ।

</list>

<b>2) <!शरः खयो द्वे वाच्ये!></b> । 

<pt><b>शर्</b> = श् ष् स् । <b>खय्</b> = वर्गप्रथमाः + वर्गद्वितीयाः । <light>आहत्य 10 वर्णाः ।</light> </pt>

अस्य वार्त्तिकस्य अपि द्वयोः प्रकारयोः अर्थविधानं क्रियते —

<list>

अ) <light>शरः इति पञ्चमी, खयः इति षष्ठी इति स्वीकृत्य</light> - शर्-वर्णात् परस्य खय्-वर्णस्य विकल्पेन द्वित्वं भवति । यथा - <qt>स्थाता → स्थ्थाता, स्थाता</qt> । अत्र सकारात्  (शर्-वर्णात्) परस्य थकारस्य (खय्-वर्णस्य) विकल्पेन द्वित्वम् भवति ।

आ) <light>शरः इति षष्ठी , खयः इति पञ्चमी इति स्वीकृत्य</light> - खय्-वर्णात् परस्य शर्-वर्णस्य विकल्पेन द्वित्वं भवति । यथा - <qt>अप्सरा → अप्स्सरा, अप्सरा</qt> । अत्र पकारात्  (खय्-वर्णात्) परस्य सकारस्य (शर्-वर्णस्य) विकल्पेन द्वित्वम् भवति ।

</list>

3) <! अवसाने च !> - अवसाने परे हल्-वर्णस्य विकल्पेन द्वित्वम् भवति । यथा - रामात्, रामात्त् । वस्तुतस्तु इदं वार्त्तिकम् नैव आवश्यकम्, यतः प्रकृतसूत्रे  <qt>अनचि</qt> इत्यत्र विद्यमानः निषेधः प्रसज्यप्रतिषेधरूपेण स्वीक्रियते । 

<title>लक्ष्ये लक्षणम् सकृदेव प्रवर्तते </title>

<qt>कृष्णः</qt>-इति शब्दे प्रकृतसूत्रेण द्वित्वे कृते <qt>कृष्ष्णः</qt> इति सिद्धे, ततः पुनः षकारस्य प्रकृतसूत्रेण द्वित्वं क्रियते चेत्,  पुनः पुनः द्वित्वम् एव भवेत् इति दोषः उद्भवति । अस्य परिहारार्थम् <ऽलक्ष्ये लक्षणम् सकृदेव प्रवर्ततेऽ> अस्याः परिभाषायाः प्रयोगः क्रियते ।  <qt>लक्ष्यम्</qt> इत्युक्ते सूत्रप्रयोगस्य स्थानम् । <qt>लक्षणम्</qt> इत्युक्ते सूत्रम् । <qt>सकृतम्</qt> इत्युक्ते एकवारम् ।  अतः अनया परिभाषया एतत् ज्ञायते, यत् <b>एकस्मिन् स्थले कस्यचन सूत्रस्य एकवारमेव प्रयोगः भवितुम् अर्हति</b> । अतः _अनचि च_ [[8.4.46]]  इत्यनेन एकवारं द्वित्वं क्रियते चेत् तस्मिन् एव स्थाने अनेन सूत्रेण पुनः द्वित्वं न भवति । अतः <qt>कृष्ष्णः</qt>-इत्यत्र पुनः षकारस्य द्वित्वं नैव करणीयम् । परन्तु प्रकृतसूत्रेण अपरस्मिन् स्थाने तु अवश्यं द्वित्वम् भवितुम् अर्हति । अतएव <qt>कृष्णस्य</qt> इति शब्दे षकारस्य द्वित्वे कृते, पुनः सकारस्य अपि द्वित्वम् अवश्यम् सम्भवति ।