---
index: 8.4.44
sutra: शात्

---
शकारात् परः विद्यमानस्य तवर्गीयवर्णस्य _स्तोः श्चुना श्चुः_  [[8.4.41]] इत्यनेन प्राप्तम् श्चुत्वम् न भवति — इति प्रकृतसूत्रस्य आशयः । 

वस्तुतस्तु पदान्तशकारस्य _व्रश्चभ्रस्जसृजमृजयजराजभ्राजच्छशां षः_ [[8.2.36]] इति षत्वं भवति । अपदान्तशकारस्य अपि झलि परे (अतः तकारथकारदकारधकारेषु परेषु) _व्रश्चभ्रस्जसृजमृजयजराजभ्राजच्छशां षः_ [[8.2.36]] इत्यनेनैव षत्वम् एव विधीयते । अतः अत्र केवलम् अपदान्तशकारस्य नकारे परे ष्टुत्वनिषेधस्य उदाहरणानि विद्यन्ते । यथा —

1.  <qt>(प्रछँ (ज्ञीप्सायाम्)</qt> धातोः <qt>प्रश्न</qt> इति रूपस्य सिद्धौ प्रकृतसूत्रेण श्चुत्वस्य निषेधः भवति —

<pr>

प्रछँ (ज्ञीप्सायाम्, तुदादिः <{6.0149}>)

→ प्रछ् + नङ् [_यजयाचयतविच्छप्रच्छरक्षो नङ्_ [[3.3.90]] इति नङ्-प्रत्ययः]

→ प्र तुक् छ् + नङ् [_छे च_ [[6.1.73]] इति तुगागमः]

→ प्र श् + न [_च्छ्वोः शूडनुनासिके च_ [[6.4.19]] इति त्छ्-इत्यस्य नकारादेशः]

→ प्रश्न [_श्चुना श्चुः_  [[8.4.40]] इति श्चुत्वे प्राप्ते _शात्_ [[8.4.44]] इति निषेधः ]

एवमेव 'विच्छ् + नङ् = विश्न' इत्यपि रूपं सिद्ध्यति ।

</pr>

2. <qt>अश् (भोजने)</qt> धातोः श्ना-विकरणप्रत्यये परे प्रकृतसूत्रेण श्चुत्वस्य निषेधः भवति —

<pr>

अश् (भोजने, क्र्यादिः, <{9.59}>)

→ अश् + लट् [_वर्तमाने लट्_ [[3.2.123]] इति लट्]

→ अश् + तिप् [_तिप्तस्झि.._ [[3.4.78]] इति प्रथमपुरुषैकवचनस्य तिप्-प्रत्ययः]

→ अश् + श्ना + ति [_क्र्यादिभ्यः श्ना_ [[3.1.81]] इति श्नाप्रत्ययः]

→ अश्नाति [_स्तोः श्चुना श्चुः_ [[8.4.40]] इत्यनेेन शकारात् परस्य नकारस्य श्चुत्वे प्राप्ते _शात्_ [[8.4.44]] इति तत् निषिध्यते ।]

</pr>

