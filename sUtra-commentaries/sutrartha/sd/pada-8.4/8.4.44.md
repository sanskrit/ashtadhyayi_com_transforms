---
index: 8.4.44
sutra: शात्

---
शकारात् परः तवर्गीयवर्णः  आगच्छति चेत् _स्तोः श्चुना श्चुः_  [[8.4.41]] इत्यनेन निर्दिष्टस्य श्चुत्वस्य अनेन सूत्रेण निषेधः उच्यते ।

यथा - प्रच्छँ (ज्ञीप्सायाम्) धातोः _यजयाचयतविच्छप्रच्छरक्षो नङ्_ [[3.3.90]] अनेन नङ्-प्रत्ययः भवति -

प्रच्छ् + नङ्

→ प्रश् + न [_च्छ्वोः शूडनुनासिके च_ [[6.4.19]] इति च्छ्-इत्यस्य नकारादेशः]

→ प्रश्न । _श्चुना श्चुः_  [[8.4.40]] इति श्चुत्वे प्राप्ते _शात्_ [[8.4.44]] इति निषेधः ]

एवमेव 'विच्छ् + नङ् = विश्न' इत्यपि रूपं सिद्ध्यति ।

ज्ञातव्यम् - शकारात् परः त् / थ् / द् / ध् आगच्छति चेत _व्रश्चभ्रस्ज..._ [[8.2.36]] अनेन सूत्रेण शकारस्य षकारादेशः भवति । अतः अस्य सूत्रस्य प्रसक्तिः केवलं शकारात् परः नकारः आगच्छति चेदेव दृश्यते ।

