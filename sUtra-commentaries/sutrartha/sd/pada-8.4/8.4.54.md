---
index: 8.4.54
sutra: अभ्यासे चर्च

---
<pt>

<b>झल्</b> = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः । <light>आहत्य 24 वर्णाः । </light>

<b> जश् </b> = वर्गतृतीयाः ।

<b> चर् </b> = वर्गप्रथमाः ।

</pt>

षष्ठाध्यायस्य _एकाचो द्वे प्रथमस्य_ [[6.1.1]] इति द्वित्वप्रकरणस्य सूत्रैः द्वित्वे कृते, तत्र यः प्रथमः तस्य  _पूर्वोभ्यासः_ [[6.1.4]] इति सूत्रेण <b>अभ्यासः</b> इति संज्ञा भवति । अस्मिन् अभ्यासे विद्यमानस्य यः झल्-वर्णः तस्य यथायोग्यम् जश्-वर्णादेशः उत चर्-वर्णादेशः भवति — इति प्रकृतसूत्रस्य अर्थः । <b>संवार-नाद-घोष-वर्णानाम् तादृशः एव संवार-नाद-घोष-आदेशः जश्-वर्णादेशःभवति, तथा च विवार-श्वास-अघोष-वर्णानाम् तादृशः एव विवार-श्वास-अघोषः चर्-वर्णादेशः भवति</b> इति अत्र आशयः । क्रमेण लिट्-लकारस्य प्रथमपुरुषैकवचनस्य उदाहरणानि एतानि —

<hl>1. वर्गप्रथमानां स्थाने चर्त्वे कृते  सः एव वर्णः आदेशरूपेण विधीयते —</hl> 

<list>

1. कूज् → चुकूज । अत्र _कुहोश्चुः_ [[7.4.62]] इति अभ्यासककारस्य चकारे कृते प्रकृतसूत्रेण तस्य चर्त्वे चकारः एव विधीयते ।

2. चल् → चचाल । चकारस्य स्थाने चर्त्वे चकारः एव विधीयते ।

3. टीक् → टिटीक । टकारस्य स्थाने चर्त्वे टकारः एव विधीयते ।

4. तॄ → ततार । तकारस्य स्थाने चर्त्वे तकारः एव विधीयते ।

5. पठ् → पपाठ । पकारस्य स्थाने चर्त्वे पकारः एव विधीयते ।

</list>

<hl>2. वर्गद्वितीयानां स्थाने चर्त्वे कृते वर्गप्रथमः वर्णः आदेशरूपेण विधीयते —</hl> 

<list>

1. खाद् → चखाद । अत्र _कुहोश्चुः_ [[7.4.62]] इति अभ्यासखकारस्य छकारे कृते प्रकृतसूत्रेण तस्य चर्त्वे चकारः भवति ।

2. छिद् → चिच्छेद । छकारस्य स्थाने चर्त्वे चकारः विधीयते । 'च्छ्' इत्यत्र विद्यमानः चकारः तु  तुगागमे, श्चुत्वे च कृते सिद्ध्यति ।

3. धातुपाठे ठकारादिधातवः न विद्यन्ते अतः अत्र लिट्-लकारस्य उदाहरणं न सम्भवति । परन्तु <qt>ठकारम् आचष्टे</qt> इत्यस्मिन् अर्थे <!तत्करोति तदाचष्टे!> उत <! प्रातिपदिकाद्धात्वर्थे बहुलमिष्ठवच्च!> इति वार्त्तिकेन <qt>ठकार</qt>-शब्दात् <qt>णिच्</qt>-प्रत्यये कृते, प्रक्रियायाम् इष्ठन्-प्रत्ययस्य प्रक्रियाम् अनुसृत्य _टेः_ [[6.4.155]] इति टिलोपे कृते <qt>ठकारि</qt> इति यः आतिदेशिकधातुः सिद्ध्यति, तस्य सन्नन्तस्य प्रथमैकवचने द्वित्वे कृते प्रकृतसूत्रेण ठकारस्य चर्त्वे टकारादेशः सम्भवति, येन <qt>टिठकारिषति</qt> इति प्रथमपुरुषैकवचनस्य रूपं लभ्यते ।

4. थूर्व्→ तुथूर्विथ । थकारस्य स्थाने चर्त्वे तकारः विधीयते ।

5. फल् → पफाल । फकारस्य स्थाने चर्त्वे पकारः विधीयते ।

</list>

<hl>3. वर्गतृतीयानां स्थाने जश्त्वे कृते  सः एव वर्णः आदेशरूपेण विधीयते —</hl> 

<list>

1. गम् → जगाम । अत्र _कुहोश्चुः_ [[7.4.62]] इति अभ्यासगकारस्य जकारे कृते प्रकृतसूत्रेण तस्य जश्त्वे जकारः एव विधीयते ।

2. जप् → जजाप । जकारस्य स्थाने जश्त्वे जकारः एव विधीयते ।

3. डी → डिड्ये । डकारस्य स्थाने जश्त्वे डकारः एव विधीयते ।

4. दिव् → दिदेव । दकारस्य स्थाने जश्त्वे दकारः एव विधीयते ।

5. बाध् → बबाध । बकारस्य स्थाने जश्त्वे बकारः एव विधीयते ।

</list>

<hl>4. वर्गचतुर्थानां स्थाने जश्त्वे कृते वर्गतृतीयः वर्णः आदेशरूपेण विधीयते —</hl> 

<list>

1. घघ् → जघाघ । अत्र _कुहोश्चुः_ [[7.4.62]] इति अभ्यासघकारस्य झकारे कृते प्रकृतसूत्रेण तस्य जश्त्वे जकारः भवति ।

2. झर्झ् → जझर्झ । झकारस्य स्थाने जश्त्वे जकारः विधीयते । 

3. ढौक् → डुढौके । ढकारस्य स्थाने जश्त्वे डकारः विधीयते ।  

4. धाव्→ दधाव । धकारस्य स्थाने जश्त्वे दकारः विधीयते ।

5. भूष् → बुभूष । भकारस्य स्थाने जश्त्वे बकारः विधीयते ।

</list>

<hl>4. शकार-षकार-सकाराणां चर्त्वे कृते सः एवः वर्णः आदेशरूपेण विधीयते —</hl> 

<list>

1. शास् → शशास । शकारस्य स्थाने चर्त्वे शकारः एव विधीयते ।

2. ष्वष्क् → षष्वस्के । षकारस्य स्थाने चर्त्वे षकारः एव विधीयते ।

3. स्मृ → सस्मार । सकारस्य स्थाने चर्त्वे सकारः एव विधीयते ।

</list>

<hl>5. अभ्यासहकारस्य विषये इदं सूत्रं नैव प्रवर्तते</hl>, यतः अभ्यासहकारस्य _कुहोश्चुः_ [[7.4.62]] इत्यनेन चुत्वे अन्तरतमः झकारादेशः भवति, यस्य च अग्रे प्रकृतसूत्रेण जश्त्वे कृते जकारादेशः विधीयते — हस् → जहास । 