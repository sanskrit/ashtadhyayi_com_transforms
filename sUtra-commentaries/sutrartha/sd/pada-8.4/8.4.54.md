---
index: 8.4.54
sutra: अभ्यासे चर्च

---
द्वित्वप्रकरणे द्वित्वे कृते द्वयोः  यः प्रथमः तस्य _पूर्वोभ्यासः_ [[6.1.4]] इत्यनेन  'अभ्यास' संज्ञा भवति । अस्मिन् अभ्यासे विद्यमान यः झल्-वर्णः तस्य 'यथायोग्यम्' जश् उत चर्-वर्णादेशः भवति । 



यथायोग्यम् इत्युक्ते किम्? संवार-नाद-घोष-वर्णानाम् तादृशः एव संवार-नाद-घोष-आदेशः भवति (इत्युक्ते, जश्-वर्णस्य आदेशः भवति), तथा विवार-श्वास-अघोष-वर्णानाम् तादृशः एव विवार-श्वास-अघोष-आदेशः भवति । अतः अत्र सामान्यनियमः वक्तुं शक्यते -



1. वर्गप्रथमस्य वर्गद्वितीयस्य च वर्गप्रथमादेशः भवति । यथा - पठ् → पपाठ । खाद् → चखाद ।

2. वर्गतृतीयस्य वर्गचतुर्थस्य च वर्गतृतीयादेशः भवति । यथा - जप् → जजाप । धाव् → दधाव ।

3. शकारषकारसकाराणाम् तादृशः एव आदेशः भवति यतः एते त्रयः  चर्-प्रत्याहारे समाविश्यन्ते ।  यथा - शस् → शशास् ।

4. हकारस्य विषये अस्य सूत्रस्य प्रसक्तिः नास्ति यतः हकारस्य _कुहोश्चुः_ [[7.4.62]] इत्यनेन झकारादेशः भवति । 



