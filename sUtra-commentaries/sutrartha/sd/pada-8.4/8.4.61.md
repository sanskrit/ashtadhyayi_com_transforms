---
index: 8.4.61
sutra: उदः स्थास्तम्भोः पूर्वस्य

---
'उद् + स्था' इत्यत्र अनेन सूत्रेण 'स्था' इत्यस्य सकारस्य पूर्वसवर्णः थकारः विधीयते । तथा च, 'उद् + स्तम्भ्' इत्यत्र अनेन सूत्रेण 'स्तम्भ्' इत्यस्य सकारस्य अपि पूर्वसवर्णः थकारः भवति । यथा -

1) उद् + स्थानम्

→ उत् + स्थानम्  [_खरि च_ [[8.4.55]] इति चर्त्वम्]

→ उत् +  थ्थानम् [_उदः स्थास्तम्भोः पूर्वस्य_ [[8.4.61]] इति सकारस्य थकारः]

→ उत्थ्थानम्

→ उत्थानम्  [_झरो झरि सवर्णे_ [[8.4.65]] इत्यनेन थकारस्य विकल्पेन लोपः]

2) उद् + स्तम्भनम्

→ उत् + स्तम्भनम् [_खरि च_ [[8.4.55]] इति चर्त्वम्]

→ उत् + थ्तम्भनम् [_उदः स्थास्तम्भोः पूर्वस्य_ [[8.4.61]] इति सकारस्य थकारः]

→ उत्थ्तम्भनम्

→ उत्तम्भनम् [_झरो झरि सवर्णे_ [[8.4.65]] इत्यनेन थकारस्य विकल्पेन लोपः]

ज्ञातव्यम् -

1) अनेन सूत्रेण 'स्था-इत्यस्य / स्तम्भ्-इत्यस्य पूर्वसवर्णः भवति' इति उक्तमस्ति    । _आदेः परस्य_ [[1.1.54]] इत्यनेन अयमादेशः स्था / स्तम्भ् इत्येतयोः आदि-वर्णस्य, इत्युक्ते सकारस्य भवति ।

2) विवार-श्वास-अघोष-महाप्राणस्य सकारस्य पूर्वसवर्णः तवर्गीयः विवार-श्वास-अघोष-महाप्राणः थकारः आदेशरूपेण आगच्छति । 