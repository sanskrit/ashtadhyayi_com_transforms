---
index: 8.4.19
sutra: अनितेः

---
'अन् प्राणने' इति अदादिगणस्य धातुः । अयम् धातुः यदि रेफयुक्तेन  उपसर्गेण सह प्रयुज्यते (यथा - प्र + अन्, परा + अन् आदयः) तर्हि अस्य धातोः नकारस्य वर्तमानसूत्रेण णकारादेशः भवति ।



यथा, 'प्र + अन्' धातोः लट्लकारस्य प्रथमपुरुषैकवचनस्य प्रक्रिया इयम् -



प्र + अन् + तिप् [प्रथमपुरुषैकवचनस्य प्रत्ययः ]

→ प्र + अन् + शप् + तिप् [_कर्तरि शप्_ [[3.1.68]] इति विकरणप्रत्ययः]

→ प्र + अन् + तिप् [_अदिप्रभृतिभ्यः शपः_ [[2.4.72]] इति विकरणलोपः]

→ प्र + अन् + इट् + तिप् [_रुदादिभ्यः सार्वधातुके_ [[7.2.76]] इति इडागमः]

→ प्रानिति  [_अकः सवर्णे दीर्घः_ [[6.1.101]] इति सवर्णदीर्घः]    

→ प्राणिति [_अनितेः_ [[8.4.19]] इति णत्वम्]



एवमेव - परा + अन् इत्यस्य पराणिति इत्यस्मिन् रूपे अपि वर्तमानसूत्रेण णत्वं भवति । 