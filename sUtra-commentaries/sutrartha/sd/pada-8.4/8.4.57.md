---
index: 8.4.57
sutra: अणोऽप्रगृह्यस्यानुनासिकः

---
यः अण् वर्णः (इत्युक्ते, अ/इ/उ वर्णः) प्रगृह्यसंज्ञकः नास्ति, तस्मात् अग्रे अवसानमस्ति चेत् सः अण् वर्णः विकल्पेन अनुनासिकसंज्ञः भवति ।



यथा - 'दधि' शब्दस्य प्रथमैकवचनम् 'दधि' । अस्मिन् शब्दे अन्तिमः इकारः प्रगृह्यसंज्ञकः नास्ति, अतः वर्तमानसूत्रेण सः विकल्पेन अनुनासिकः भवति । यथा - दधिँ, दधि ।



तथैव - 

1. हे बाल, हे बालँ ।                     

2. तथा, तथाँ

3. इति, इतिँ 

4. नदी, नदीँ

5. मधु, मधुँ



परन्तु अयमण्-वर्णः प्रगृह्यसंज्ञकः अस्ति चेत्   तस्य अनुनासिकसंज्ञा न भवति । यथा - मती , अग्नी, धेनू ।

 

ज्ञातव्यम् - 

1. अण् इति प्रत्याहारः अत्र पूर्वेण णकारेण एव गृह्यते ।

2. अस्मिन् सूत्रे 'अवसाने परे' इति उक्तमस्ति, अतः शब्दस्य अन्तिमवर्णस्य विषये एव अस्य सूत्रस्य प्रयोगः भवितुमर्हति ।