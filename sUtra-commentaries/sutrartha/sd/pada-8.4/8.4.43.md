---
index: 8.4.43
sutra: तोः षि

---
तवर्गीयवर्णात् परः संहितायाम् षकारः विधीयते चेत् _ष्टुना ष्टुः_ [[8.4.41]] इत्यनेन प्राप्तम् षत्वम् निषिध्यते ।

अपदान्ततवर्गीयवर्णात् परस्य षकारस्य उदाहरणानि नैव सन्ति । पदान्त-तकारथकारधकाराणाम् तु आदौ जश्त्वे दकारादेशः भवति । अतः अत्र केवलम् पदान्तदकारस्य पदान्तनकारस्य च उदाहरणानि सन्ति । यथा —

<list>

1. <b>पदान्तदकारस्य षकारे परे ष्टुत्वनिषेधः —</b> सुहृद् + षष्ठः → (_खरि च_ [[8.4.55]] इति चर्त्वे) सुहृत्षष्ठः ।

2. <b>पदान्तनकारस्य षकारे परे ष्टुत्वनिषेधः —</b> सन् + षष्ठः → सन्षष्ठः

</list>