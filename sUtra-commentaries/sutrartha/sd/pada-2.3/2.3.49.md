---
index: 2.3.49
sutra: एकवचनं संबुद्धिः

---
_सम्बोधने च_  [[2.3.47]] इत्यनेन प्रथमा-विभक्तेः प्रयोगः सम्बोधनस्य विषये अपि भवति । अस्मिन्नेव सन्दर्भे प्रथमा-एकवचनस्य सुँ-प्रत्ययः यदा सम्बोधनार्थम् प्रयुज्यते, तदा तस्य 'सम्बुद्धिः' इति संज्ञा भवति ।



यथा - 'बाल' शब्दस्य सम्बोधनैकवचनस्य रूपम् एवम् सिद्ध्यति -

बाल + सुँ [_सम्बोधने च_ [[2.3.47]] इत्यनेन सम्बोधनस्य विवक्षायाम् प्रथमा । _स्वौजस्..._ [[4.1.2]] इत्यनेन प्रथमैकवचनस्य विवक्षायाम्  सुँ-प्रत्ययः]

→ बाल [_एङ्ह्रस्वात्सम्बुद्धेः_ [[6.1.69]] इत्यनेन सम्बुद्धिवाचकस्य सुँ-प्रत्ययस्य लोपः]

       

सम्बुद्धि-संज्ञायाः प्रयोगः _एङ्ह्रस्वात्सम्बुद्धेः_ [[6.1.69]], _सर्वनामस्थाने चासम्बुद्धौ_ [[6.4.8]] एतादृशेषु सूत्रेषु कृतः दृश्यते ।

