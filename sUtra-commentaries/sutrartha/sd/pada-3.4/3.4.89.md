---
index: 3.4.89
sutra: मेर्निः

---
उत्तमपुरुषैकवचनस्य यः मिप्-प्रत्ययः, तस्य लोट्लकारस्य विषये अनेन सूत्रेण 'नि' आदेशः भवति । यथा, पठ्-धातोः लोट्-लकारस्य उत्तमपुरुषैकवचनस्य रूपसिद्धिः एतादृशी -

पठ् + लोट् [_लोट् च_ [[3.3.162]] इति लोट्-लकारः]

→ पठ् + मिप्  [_तिप्तस्.._ [[3.4.78]] इति उत्तमपुरुषैकवचनस्य विवक्षायाम् मिप्-प्रत्ययः]

→ पठ् + शप् + मिप् [_कर्तरि शप्_ [[3.1.68]] इति औत्सर्गिकः विकरणप्रत्ययः शप् ]

→ पठ् + अ + नि [_मेर्नि_  [[3.4.89]] इति मिप्-प्रत्ययस्य 'नि' आदेशः]

→ पठ् + अ + आट्  + नि [_आडुत्तमस्य पिच्च_ [[3.4.92]] इत्यनेन लोट्लकारस्य उत्तमपुरुषस्य प्रत्ययस्य आट्-आगमः]

→  पठ् + आ + नि [_अकः सवर्णे दीर्घः_ [[6.1.101]] इति वृद्धि-एकादेशः]

→  पठानि

एतत् सूत्रम् _तस्थस्थमिपां तान्तन्तामः_ [[3.4.101]] तथा _एरुः_ [[3.4.86]] एतयोः अपवादरूपेण आगच्छति ।

