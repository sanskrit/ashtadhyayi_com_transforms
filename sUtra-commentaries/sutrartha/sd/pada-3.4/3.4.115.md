---
index: 3.4.115
sutra: लिट् च

---
_तिङ्शित्सार्वधातुकम्_ [[3.4.113]] इत्यनेन सर्वेषाम् तिङ्-प्रत्ययानाम् सार्वधातुकसंज्ञा विधीयते । अस्य अपवादत्वेन लिट्-लकारस्य विषये तिङ्-प्रत्ययाः वर्तमानसूत्रेण आर्धधातुकसंज्ञकाः भवन्ति ।

अस्य प्रयोगः यत्र दृश्यते तस्य  कानिचन उदाहरणानि एतानि -

1. _अस्तेर्भूः_ [[2.4.52]] इत्यनेन अस्-धातोः आर्धधातुके प्रत्यये परे  भू-आदेशः भवितुमर्हति । लिट्-लकारस्य प्रत्ययाः आर्धधातुकसंज्ञकाः सन्ति, अतः लिट्-लकारस्य विषये अस्य सूत्रस्य प्रयोगं भवितुमर्हति । अतः अस्-धातोः लिट्-लकारस्य रूपाणि 'बभूव बभूवतुः बभूवुः' एतादृशानि भवन्ति ।

2. पठ्-धातोः लिट्लकारस्य मध्यमपुरुषैकवचनम् 'पेठिथ' इति भवति । लिट्-लकारस्य मध्यमपुरुषैकवचनस्य प्रत्ययः 'थल्' इति वलादि-आर्धधातुकः अस्ति, अतः पठ्-धातोः अस्मिन् प्रत्यये परे _आर्धधातुकस्य इड्वलादेः_ [[7.2.35]] इत्यनेन इडागमः भवितुमर्हति ।

3. _कर्तरि शप्_ [[3.1.68]] इत्यनेन सार्वधातुके प्रत्यये परे अङ्गस्य औत्सर्गिकम् शप्-विकरणम् भवति । लिट्-लकारस्य प्रत्ययाः आर्धधातुकाः सन्ति, अतः एतेषां विषये अस्य सूत्रस्य प्रसक्ति नास्ति । यथा - 'गम्' धातोः लिट्लकारस्य प्रथमपुरुषैकवचनम् 'जगाम' इत्यत्र गम्-धातोः 'गच्छ्' आदेशः न भवति, यतः अयमादेशः _इषुगमियमां छः_ [[7.3.77]] इत्यनेन केवलं शित्-प्रत्यये परे एव विधीयते । अत्रः शप्-विकरणम् न आगच्छति, अतः अत्र शित्-विशिष्टस्य सूत्रस्यापि प्रसक्तिः नास्ति ।

