---
index: 3.4.113
sutra: तिङ्शित्सार्वधातुकम्

---
धातोः विहिताः प्रत्ययाः 'सार्वधातुक' तथा 'आर्धधातुक' एतादृशाः  विभाजिताः सन्ति ।  अनेन सूत्रेण सार्वधातुक-संज्ञा विधीयते । _तिप्तस्झि..._ [[3।4।78]] इत्यनेन निर्दिष्टाः तिङ्-प्रत्ययाः, तथा येषु प्रत्ययेषु शकारः इत्संज्ञकः अस्ति ते प्रत्ययाः सार्वधातुकसंज्ञकाः सन्ति ।



सार्वधातुकसंज्ञकप्रत्ययानामावली इयम् -

अ) तिङ्-प्रत्ययाः -

तिप्, तस्, झि, सिप्, थस्, थ, मिप्, वस्, मस्, त, आताम्, झ, थास्, आथाम् ध्वम्, इट्, वह, महिङ् 

आ) शित्-प्रत्ययाः - 

[विकरणप्रत्ययाः] शप्, श्यन्, श्नु, श, श्नम्, श्ना    

[कृत्-प्रत्ययः] शतृ, शानच्, शानन्, चानश्, खश्, श, एश्, शध्यै, शध्यैन् ।



एतादृशमाहत्य 33 प्रत्ययाः सार्वधातुकसंज्ञकाः सन्ति ।



ज्ञातव्यम् - आशीर्लिङ्-लकारस्य विषये _लिङाशिषि_ [[3।4।116]] इत्यनेन  तथा लिट्-लकारस्य विषये _लिट् च_ [[3।4।115]] इत्यनेन तिङ्-प्रत्ययाः आर्धधातुकसंज्ञकाः भवन्ति ।                                            



सार्वधातुक-संज्ञायाः प्रयोगः _सार्वधातुकार्धधातुकयोः_ [[7।3।84]], _सार्वधातुकमपित्_ [[1।2।4]] एतादृशेषु सूत्रेषु कृतः अस्ति । 