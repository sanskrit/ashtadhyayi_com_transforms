---
index: 3.4.109
sutra: सिजभ्यस्तविदिभ्यः च

---
सिच्-प्रत्ययात् परस्य, अभ्यस्तात् परस्य, तथा विद्-धातुभ्यः परस्य ङित्-लकारस्य परस्मैपदस्य प्रथमपुरुषबहुवचनस्य झि-प्रत्ययस्य अनेन सूत्रेण जुस्-आदेशः विधीयते । क्रमेण पश्यामः -

1. लुङ्लकारस्य विषये धातोः _च्लि लुङि_ [[3.1.43]] इत्यनेन 'च्लि' विकरणप्रत्ययः भवति । अस्य औत्सर्गिकरूपेण _च्लेः सिच्_ [[3.1.44]] इति सिच्-आदेशः विधीयते । अस्मात् परस्य परस्मैपदस्य झि-प्रत्ययस्य अनेन सूत्रेण जुस्-आदेशः भवति । यथा, कृ-धातोः लुङ्लकारस्य प्रथमपुरुषबहुवचनस्य प्रक्रिया इयम् -

कृ + लुङ् [_लुङ्_ [[3.2.110]] इति लुङ्]

कृ + च्लि + ल् [_च्लि लुङि_ [[3.1.43]] इति लुङ्लकारस्य प्रत्यये परे लकारविकरणम् 'च्लि']

→ कृ + सिच् + ल् [_च्लेः सिच्_ [[3.1.44]] इति च्ले-इत्यस्य सिच्-आदेशः ।

→ कृ + स् + ल् [चकारस्य इत्संज्ञा, लोपः । इकारः उच्चारणार्थः ।]

→ अट् + कृ + स् + ल् [_लुङ्लङ्लृङ्क्ष्वडुदात्तः_ [[6.4.71]] इति अडागमः]

→ अ + कृ + स् + झि [_तिप्तस्झि..._ [[3.4.78]] इति प्रथमपुरुष-बहुवचनस्य  विवक्षायाम् परस्मैपदिभ्यः धातुभ्यः झि-प्रत्ययः]

→ अ + कृ + स् + जुस्  [_सिजभ्यस्तविदिभ्यः च_ [[3.4.109]] इति सिच्-प्रत्ययात् परस्य झि-प्रत्ययस्य   जुस्-आदेशः]

→ अ + कार् + स्  उस्  [_सिचि वृद्धिः परस्मैपदेषु_ [[7.2.1]] इत्यनेन सिच्-प्रत्यये परे इगन्तस्य अङ्गस्य वृद्धिः । ऋकारस्य वृद्धिः रपरः आकारः ।]

→ अकार्षुः [विसर्गनिर्माणम्, _आदेशप्रत्यययोः_ [[8.3.59]] इति षत्वम्]

2. अभ्यस्त-संज्ञकात् परस्य ङित्-लकारस्य परस्मैपदस्य प्रथमपुरुषबहुवचनस्य झि-प्रत्ययस्य अनेन सूत्रेण जुस्-आदेशः विधीयते । यथा - दा-धातोः परस्मैपदस्य लङ्लकारस्य प्रथमपुरुषबहुवचनस्य रूपम् -

दा + लङ् [_अनद्यतने लङ्_ [[3.2.111]] इति लङ्]

→ अट् + दा + लङ् [_लुङ्लङ्लृङ्क्ष्वडुदात्तः_ [[6.4.71]] इति अडागमः]

→ अ + दा + झि [_तिप्तस्.._ [[3.4.78]] इति प्रथमपुरुषबहुवचनस्य झि-प्रत्ययः]

→ अ + दा + शप् + झि [_कर्तरि शप्_ [[3.1.68]] इति शप्]

→ अ + दा + झि [_जुहोत्यादिभ्यः श्लुः_ [[2.4.75]] इति शपः श्लुः  (लोपः) ]

→ अ + दा + दा + झि [_श्लौ_ [[6.1.10]] इति द्वित्वम्]

→ अ + द + दा + झि [_ह्रस्वः_ [[7.4.59]] इति अभ्यासस्य ह्रस्वः]

→ अ + द + दा + जुस् [_अदभ्यस्तात्_ [[7.1.4]] इति अभ्यस्तात् परस्य झि-इत्यस्य अत्-आदेशे प्राप्ते अपवादत्वेन  _सिजभ्यस्तविदिभ्यः च_   [[3.4.109]] इति झि-इत्यस्य जुस्-आदेशः]

→ अ + द + द् + उस् [_श्नाभ्यस्तयोरातः_[[6.4.112]] इति आकारलोपः]

→ अददुः

3. विद्-धातोः परस्य ङित्-लकारस्य परस्मैपदस्य प्रथमपुरुषबहुवचनस्य झि-प्रत्ययस्य अनेन सूत्रेण जुस्-आदेशः विधीयते । यथा, विद्-धातोः विधिलिङ्-लकारस्य प्रथमपुरुषबहुवचनस्य रूपम् -

विद्  + लिङ् [_विधिनिमन्त्रणा..._ [[3.3.161]] इति लिङ्]

→ विद् + झि [_तिप्तस्.._ [[3.4.78]] इति प्रथमपुरुषबहुवचनस्य झि-प्रत्ययः]

→ विद् + शप् + झि [_कर्तरि शप्_ [[3.1.68]] इति शप्]

→ विद् + झि [_अदिप्रभृतिभ्यः शपः_ [[2.4.72]] इति शपः श्लुः  (लोपः) ]

→ विद् + जुस् [ _सिजभ्यस्तविदिभ्यः च_   [[3.4.109]] इति झि-इत्यस्य जुस्-आदेशः]

→ विदुः [_श्नाभ्यस्तयोरातः_[[6.4.112]] इति आकारलोपः]

