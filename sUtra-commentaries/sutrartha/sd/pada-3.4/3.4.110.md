---
index: 3.4.110
sutra: आतः

---
अस्य सूत्रस्य अर्थम् स्पष्टरूपेण ज्ञातुम् सूत्रे 'लुगन्तात्' इति पदम् स्वीकरणीयम्  । अस्मिन विषये भाष्ये एकं वार्तिकं दीयते - <!आतः सिज्लुगन्तादिति वक्तव्यम् !> । इत्युक्ते, सिच्-प्रत्ययस्य यदि लुक्-भवति, तर्हि तस्मात् परस्य झि-प्रत्ययस्य जुस्-आदेशः तदैव भवति यदा अङ्गमाकारान्तमस्ति । 



यथा, भ्वादिगणस्य पा-धातोः लुङ्लकारस्य प्रथमपुरुषबहुवचनस्य प्रक्रिया इयम् - 

पा + लुङ् [_लुङ्_ [[3|2|110]] इति लुङ्]

→ पा + च्लि + ल् [_च्लि लुङि_ [[3|1|43]] इति च्लि]

→ पा + सिच् + ल् [_च्लेः सिच्_ [[3|1|44]] इति सिच्] 

→ पा + ल् [_गातिस्थाघुपाभूभ्यः सिचः परस्मैपदेषु_ [[2|4|77]] इति सिचः लुक्]

→ अट् + पा + ल् [_लुङ्लङ्लृङ्क्ष्वडुदात्तः_ [[6|4|71]] इति अडागमः]

→ अ + पा + झि [_तिप्तस्.._ [[3|4|78]] इति झि-प्रत्ययः]

→ अ + पा + जुस् [_ आतः_ [[3।4।110]] इत्यनेन आकारान्त-अङ्गात्  परस्य  सिच्-लुकः परस्य झि-इत्यस्य जुस्-आदेशः        

→ अपुस्  [_उस्यपदान्तात्_ [[6।1।96]] इति आकार-उकारयोः पररूप-एकादेशः उकारः]

→ अपुः [विसर्गनिर्माणम्]

 

यदि अङ्गमाकारान्तम् नास्ति तर्हि अस्य सूत्रस्य प्रसक्तिः न भवति । यथा, भू-धातोः लुङ्लकारस्य प्रथमपुरुषैकवचनस्य प्रक्रियायाम् यद्यपि _गातिस्थाघुपाभूभ्यः सिचः परस्मैपदेषु_ [[2|4|77]] इति सिचः लुक् भवति, तथापि अङ्गमाकारान्तम् नास्ति अतः अस्मात् परस्य झि-इत्यस्य जुस्-आदेशः न भवति । 