---
index: 4.4.122
sutra: रेवतीजगतीहविष्याभ्यः प्रशस्ये

---
'प्रशस्य' एतत् 'प्र + शस्' इत्यस्य क्यप्-प्रत्ययान्तरूपम् । 'प्रशंसनम्' / 'प्रशंसा' इति अर्थः ।षष्ठीसमर्थात् 'रेवती'शब्दात्, 'जगती'शब्दात्, 'हविष्या'शब्दात् च 'प्रशंसनम्' अस्मिन् अर्थे वेदेषु संज्ञायाम् यत्-प्रत्ययः कृतः दृश्यते । 



1. 'रेवती' इति नक्षत्रस्य नाम ।  रेवत्याः प्रशस्यम् = रेवती + यत् → रेवत्यम् ।

2. 'जगती' इति छन्दसः नाम ।  जगत्याः प्रशस्यम् = जगती + यत् → जगत्यम् ।

3. 'हविष्या' इत्युक्ते आहुतिः । हविष्यायाः प्रशस्यम् = 

हविष्या + यत् 

→ हविष्य् + यत् [_यस्येति च_ [[6।4।148]] इति आकारलोपः]

→ हविष्य्य 

→ हविष्य [_हलो यमां यमि लोपः_ [[8।4।64]] इति वैकल्पिकः यकारलोपः]

     

वेदेषु प्रयोगः - 

1. रेवत्यम्, जगत्यम् -  (मानवश्रौत्रसूत्रम्) - यद्वो रेवती रेवत्यँ यद्वो हविष्या हविष्यम् ।    

2. हविष्यम् - (ऋग्वेदः 1.162.4)  यद्ध॑वि॒ष्य॑मृतु॒शो दे॑व॒यानं॒ त्रिर्मानु॑षा॒: पर्यश्वं॒ नय॑न्ति । 



ज्ञातव्यम् - अत्र वस्तुतः षष्ठीसमर्थम् पदम् सूत्रे न विद्यते, परन्तु 'प्रत्ययार्थम्' स्वीकृत्य अत्र षष्ठीसमर्थात् प्रत्ययविधानं कृतमस्ति । 