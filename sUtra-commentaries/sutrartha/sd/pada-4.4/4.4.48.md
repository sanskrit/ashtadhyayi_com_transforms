---
index: 4.4.48
sutra: अण् महिष्यादिभ्यः

---
'महिष्यादि'गणे विद्यमानाः ये शब्दाः, तेषां विषये षष्ठीसमर्थात् 'धर्म्यम्' अस्मिन् अर्थे औत्सर्गिकं ठक्-प्रत्ययं बाधित्वा अण्-प्रत्ययः विधीयते ।



महिष्यादिगणः अयम् -  महिषी, प्रजावती, प्रलेपिका, विलेपिका, अनुलेपिका, पुरोहित, मणिपाली, अनुचारक, होतृ, यजमान ।



उदाहरणानि -

1. महिष्याः धर्म्यम् = महिषी + अण् → माहिष । 

2. प्रजावत्याः धर्म्यम् प्राजावतम् ।

3. पुरोहितस्य धर्म्यम् पौरोहितम् । 

4. यजमानस्य धर्म्यम् याजमानम् । 

           

