---
index: 4.4.47
sutra: तस्य धर्म्यम्

---
'धर्म्यः' इत्युक्ते 'आचरणयोग्यः' । 'धर्म'शब्दात् _धर्मपथ्यर्थन्यायादनपेते_ [[4।4।92]] इत्यनेन यत्-प्रत्ययं कृत्वा 'धर्म्य' इति शब्दः सिद्ध्यति । यत् वर्तनमाचरणयोग्यम्, तस्य निर्देशं कर्तुम् वर्तमानसूत्रस्य प्रयोगः भवति । यथा -



1. आपणस्य धर्म्यम् = आपण + ठक् → आपणिकम् ।  आपणे आचरणयोग्यम् यत् कार्यम्, तत् 'आपणस्य धर्म्यम्' अस्ति इत्युच्यते, अतः तस्य निर्देशः 'आपणिकम्' इत्यनेन क्रियते    ।

2. शुल्कशालायाः धर्म्यम् = शुल्कशाला + ठक् → शौल्कशालिकम् । शुल्कशालायां आचरणयोग्यः व्यवहारः इत्यर्थः ।                                     

3. आकरस्य  धर्म्यम् = आकर + ठक् → आकरिक । 'आकर' इत्युक्ते शुक्लशाला इत्येव । 

