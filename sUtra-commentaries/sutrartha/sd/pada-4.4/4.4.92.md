---
index: 4.4.92
sutra: धर्मपथ्यर्थन्यायादनपेते

---
'अनपेतम्' इत्युक्ते 'न अपेतम्' (न च्युतम्) । अस्मिन् अर्थे पञ्चमीसमर्थात् 'धर्म', 'पथिन्', 'अर्थ' तथा 'न्याय' शब्दात् यत्-प्रत्ययः भवति ।

1. धर्मात् अनपेतम् तत् धर्म्यम् । धर्मसम्मतम्, धर्मात् न च्युतम् - इत्यर्थः । प्रक्रिया इयम् -

धर्म + यत्

→ धर्म् + य [_यस्येति च_ [[6.4.148]] इति अकारलोपः]

→ धर्म्य

2. पथः अनपेतम् तत् पथ्यम् । मार्गसम्मतम् इत्यर्थः । प्रक्रिया इयम् -

पथिन् + यत्

→ पथ्  + य [_नस्तद्धिते_ [[6.4.144]] इति टिलोपः]

→ पथ्य

3. अर्थात् अनपेतम् तत् अर्थ्यम् ।

अर्थ + यत्

→ अर्थ् + य  [_यस्येति च_ [[6.4.148]] इति अकारलोपः]

→ अर्थ्य ।

4. न्यायात् अनपेतम् तत् न्याय्यम् ।

न्याय + यत्

→ न्याय् + य [_यस्येति च_ [[6.4.148]] इति अकारलोपः]

→ न्याय्य

स्मर्तव्यम् - अस्मिन् सूत्रे 'संज्ञायाम्' इति अनुवर्तते, अतः एतेषां शब्दानां प्रयोगः विशिष्ट-अर्थे एव भवति, सामान्यरूपेण न । यथा, शास्त्रीय-मार्गात् यत् अनपेतं वर्तते, तस्यैव नाम 'पथ्यम्' इति दीयते, न हि प्रत्यक्ष-मार्गात् यत् अनपेतम् तस्य।

