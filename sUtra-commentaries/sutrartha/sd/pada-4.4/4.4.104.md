---
index: 4.4.104
sutra: पथ्यतिथिवसतिस्वपतेर्ढञ्

---
'साधुः' इत्युक्ते योग्यः, प्रवीणः । पथिन्, अतिथि, वसति, स्वपति - एतेभ्यः सप्तमीसमर्थेभ्यः शब्देभ्यः संज्ञायाः विषये ढञ्-प्रत्ययः भवति ।



अस्मिन् सूत्रे 'संज्ञायाम्' इति अनुवर्तते, अतः अस्य सूत्रस्य प्रयोगः विशिष्टेषु प्रयोगेषु एव क्रियते । उदाहरणानि एतानि - 



1. पथि साधुः

= पथिन् + ढञ् 

→ पथिन् + एय [_आयनेयीनीयियः फढखच्छघां प्रत्ययादीनाम्_ [[7.1.2]] इति एय्-आदेशः]

→ पाथिन् + एय [_तद्धितेष्वचामादेः_ [[7.2.117]] इति आदिवृद्धिः]

→ पाथ् + एय [_नस्तद्धिते_ [[6.4.144]] इति टिलोपः]

→ पाथेय ।

पथि साधुः पाथेयम् खाद्यम् पेयम् वा ।   



2. अतिथौ साधुः आतिथेयः व्यवहारः । अतिथिं प्रति  यः व्यवहारः कार्यः , सः अतिथौ योग्यः आतिथेयः व्यवहारः ।     

3. वसतौ साधुः वासतेयम् गृहम्  । 'वसति' इत्युक्ते निवसनम्  । वसनकार्यार्थम् योग्यम् / उचितम् गृहम् वासतेयम् गृहम् ।          

4. स्वपतौ साधुः स्वापतेयम् धनम् । 'स्वपति' इत्युक्ते धनिकः । धनिकस्य समीपे यत् साधुः भासते, तत् स्वापतेयम्  धनम् ।



                      

      