---
index: 4.4.11
sutra: श्वगणाट्ठञ्च

---
श्वगणेन (श्वानपथकस्य साहाय्येन) यः चरति, तस्य निर्देशं कर्तुम् तृतीयासमर्थात् 'श्वगण'शब्दात् 'ष्ठन्' तथा 'ठञ्' प्रत्ययौ भवतः । यथा -

1. श्वगणेन चरति सः 

= श्वगण + ष्ठन् 

→ श्वगण + ठ [इत्संज्ञालोपः]

→ श्वगण + इक [_ठस्येकः_ [[7|3|50]] इति इक्-आदेशः] 

→ श्वगण् + इक [_यस्येति च_ [[6|4|148]] इति अकारलोपः]        

→ श्वगणिक ।



स्त्रीलिङ्गे विवक्षिते प्रत्ययस्य षित्वात् _षिद्गौरादिभ्यश्च_ [[4।1।41]] इत्यनेन ङीष्-प्रत्ययं कृत्वा 'श्वगणिकी' इति प्रातिपदिकं सिद्ध्यति ।              

          

2. श्वगणेन चरति सः 

= श्वगण + ठञ् 

→ श्वगण + ठ [इत्संज्ञालोपः]

→ श्वगण + इक [_ठस्येकः_ [[7|3|50]] इति इक्-आदेशः] 

→ श्वागण + इक [_तद्धितेष्वचामादेः_ [[7|2|117]] इति आदिवृद्धिः]

→ श्वागण् + इक  [_यस्येति च_ [[6|4|148]] इति अकारलोपः]   

→ श्वागणिक ।



स्त्रीलिङ्गे विवक्षिते  _टिड्ढाणञ्_ [[4।1।41]] इत्यनेन ङीप्-प्रत्ययं कृत्वा 'श्वागणिकी' इति प्रातिपदिकं सिद्ध्यति । 



ज्ञातव्यम् -  'श्वन्' अयम् शब्दः _द्वारादीनां च_ [[7।3।4]] इत्यत्र द्वारादिगणे निर्दिष्टः अस्ति, अतः वस्तुतः 'श्वगण' इत्यत्र आदिवृद्धिं बाधित्वा ऐच्-आगमः भवेत् । परन्तु _श्वादेरिञि_ [[7।3।8]] इत्यत्र निर्दिष्टेन <!इकारादाविति वाच्यम् !> अनेन वार्त्तिकेन अस्य ऐच्-आगमस्य निषेधः भवति । अतः [_तद्धितेष्वचामादेः_ [[7|2|117]] इत्यनेन आदिवृद्धिं कृत्वैव रूपं सिद्ध्यति ।

           