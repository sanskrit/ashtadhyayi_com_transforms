---
index: 4.4.16
sutra: भस्त्रादिभ्यः ष्ठन्

---
भस्त्रादिगणे ये शब्दाः पाठ्यन्ते, तेभ्यः तृतीयासमर्थेभ्यः  'हरति' (= दूरं नयति / हरणं करोति) अस्मिन् अर्थे ष्ठन्-प्रत्ययः विधीयते । 

        

भस्त्रादिगणः अयम् - भस्त्रा, भरट, भरण, शीर्षभार, शीर्षेभार, अंसभार, अंसेभार ।



उदाहरणम् - भस्त्रया हरति सः

= भस्त्र + ष्ठन्

→ भस्त्र + ठ [षकारनकारयोः इत्संज्ञा, लोपः]

→ भस्त्र + इक [_ठस्येकः_ [[7.3.50]] इति इक्-आदेशः] 

→ भस्त्र्  + इक [_यस्येति च_ [[6.4.148]] इति अकारलोपः]

→ भस्त्रिक ।     

       

ष्ठन्-प्रत्यये षकारः इत्संज्ञकः अस्ति, तस्य प्रयोजनम् '_षिद्गौरादिभ्यश्च_  [[4.1.41]] इत्यनेन स्त्रीत्वस्य विवक्षायाम् ङीष्-प्रत्ययविधानम्' इति वर्तते । अतः 'भस्त्रया हरति सा' इत्यत्मिन् अर्थे भस्त्र + ष्ठन् + ङीष् → भस्रिकी इति रूपं सिद्ध्यति । 

