---
index: 4.4.139
sutra: मधोः

---
'मयट्' इति कश्चन तद्धितप्रत्ययः । सूत्रपाठे भिन्नेषु अर्थेषु मयट्-प्रत्ययः उक्तः अस्ति । एतेभ्यः अस्य सूत्रस्य विषये काशिकाकारः चतुरः अर्थान् ब्रूते -      

1. _मयट् च_ [[4।3।82]] इत्यनेन _ततः आगतः_  [[4।3।74]] अस्मिन् अर्थे  मयट्-प्रत्ययविधानम् कृतमस्ति ।

2.  _मयड्वैतयोर्भाषायामभक्ष्याच्छादनयोः_ [[4।3।143]] इत्यनेन _तस्य विकारः_ [[4।3।134]] तथा च _अवयवे च प्राण्योषधिवृक्षेभ्यः_ [[4।3।135]] इत्येययोः अर्थयोः मयट्-प्रत्ययविधानम् कृतमस्ति । 

3. _तत्प्रकृतवचने मयट्_ [[5।4।21]] इत्यनेन 'प्रकृतम् (= प्राचुर्यम्)' अस्मिन् अर्थे मयट्-प्रत्ययः उच्यते । 



एते चत्वारः अर्थाः अस्मिन् सूत्रे स्वीक्रियन्ते । एतेषु अर्थेषु वेदेषु 'मधु'शब्दात् 'यत् 'प्रत्ययः कृतः दृश्यते । 

मधुनः आगतः / मधुनः विकारः / मधुनः अवयवः / मधु प्रकृतम्   

= मधु + यत्

→ मधो + य [_ओर्गुणः_ [[6।4।146]] इति गुणः]

→ मधव् + य [_वान्तो यि प्रत्यये_ [[6।1।79]] इति अवादेशः]

→ मधव्य 

          

वेदेषु प्रयोगः - (पैप्पलादसंहिता 1.88.2, 'विकारः' अस्मिन् अर्थै) - मधव्यान् स्तोकानपि यान् रराध सं मा तैः सृजतु विश्वकर्मा । 

 

ज्ञातव्यम् -  अस्मिन् सूत्रे मयट्-प्रत्ययस्य 'आगतः', 'विकारः', 'अवयवः' तथा 'प्रकृतम्' एते चत्वारः अर्थाः स्वीकृताः सन्ति । एतेषां सर्वेषां भिन्नाः समर्थविभक्तयः सन्ति । यथा - 'आगतः' इत्यत्र पञ्चमीसामर्थ्यमपेक्षते, 'विकारः' तथा 'अवयवः' इत्यत्र षष्ठीसामर्थ्यमपेक्षते, तथा च 'प्रकृतम्' इत्यत्र प्रथमासमर्थात् प्रत्ययः भवति ।       