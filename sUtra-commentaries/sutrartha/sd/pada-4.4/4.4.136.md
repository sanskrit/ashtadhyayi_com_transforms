---
index: 4.4.136
sutra: मतौ च

---
'मतुप्' इति कश्चन तद्धितप्रत्ययः । _तदस्यास्त्यस्मिन्निति मतुप्_ [[5.2.94]] इत्यनेन 'तत् अस्य अस्मिन् वा अस्ति' अस्मिन्  अर्थे मतुप्-प्रत्ययः विधीयते । अस्मिन् अर्थे 'सहस्र'शब्दात् वेदेषु घ-प्रत्ययः कृतः दृश्यते । 



सहस्रमस्य अस्मिन् वा विद्यते        

= सहस्र + घ

→ सहस्र + इय [_आयनेयीनीयियः फढखच्छघां प्रत्ययादीनाम्_ [[7.1.2]] इति इय्-आदेशः]

→ सहस्र् + इय

→ सहस्रिय ।



ज्ञातव्यम् - 

1. मत्वर्थीयप्रकरणे सहस्रशब्दात् _तपःसहस्राभ्यां विनीनी_ [[5.2.102]] इत्यनेन विहितस्य इनि-प्रत्ययस्य अपवादरूपेण इदम् सूत्रम् विहितमस्ति । 

2. यद्यपि वर्तमानसूत्रे 'सहस्रेण' इत्यनुवर्तते, तथापि मत्वर्थनिर्देशसामर्थ्यात् अत्र तृतीयासामर्थ्यं न इष्यते ।

