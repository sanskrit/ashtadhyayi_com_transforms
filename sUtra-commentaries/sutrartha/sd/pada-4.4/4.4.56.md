---
index: 4.4.56
sutra: मड्डुकझर्झरादणन्यतरस्याम्

---
'शिल्पम्' इत्युक्ते कौशल्यम् / प्रावीण्यम् । _शिल्पम्_ [[4।4।55]] अस्मिन्नर्थे प्राविण्यवाचि-प्रथमासमर्थात् _प्राग्वहतेष्ठक्_ [[4।4।1]] इत्यनेन ठक्-प्रत्यये प्राप्ते तं बाधित्वा मड्डुकशब्दात् झर्झरशब्दात् च वर्तमानसूत्रेण विकल्पेन अण्-प्रत्ययः भवति । पक्षे ठक् अपि विधीयते ।यथा -



1. मड्डुकवादनम् शिल्पमस्य सः = मड्डुक + अण् → माड्डुक । पक्षे - मड्डुक + ठक् → माड्डुकिक ।

2. झर्झरवादनम् शिल्पमस्य सः = झर्झर + अण् → झार्झरः । पक्षे - झर्झर + ठक् → झार्झरिक ।

              



ज्ञातव्यम् - मड्डुकः तथा झर्झरः - द्वावपि वाद्यविशैषणौ । 