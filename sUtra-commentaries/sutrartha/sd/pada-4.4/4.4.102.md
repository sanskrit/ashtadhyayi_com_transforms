---
index: 4.4.102
sutra: कथादिभ्यष्ठक्

---
 'साधुः' इत्युक्ते प्रवीणः, कुशलः, योग्यः । 'साधुः' अस्मिन् अर्थे कथादिगणस्य सप्तमीसमर्थेभ्यः शब्देभ्यः ठक्-प्रत्ययः भवति ।



कथादिगणः अयम् -  कथा, विकथा, वितण्डा, कुष्टचित्, जनवाद, जनेवाद, वृत्ति, सद्गृह, गुण, गण, आयुर्वेद ।  



उदाहरणानि -



1. कथायां साधुः 

= कथा + ठक्

→ कथा + इक [_ठस्येकः_ [[7.3.50]] इति इक्-आदेशः]

→ काथ + इक [_किति च_ [[7.2.118]] इति आदिवृद्धिः]

→ काथ् + इक [_यस्येति च_ [[6.4.148]] इति अन्तिम-आकारलोपः]

→ काथिक



कथायां साधु काथिकम् चित्रम् ।   



2. विकथायां साधुः वैकथिकः ।

3. वितण्डायां साधुः वैतण्डिकः । 'वितण्डा' इत्युक्ते 'विश्लेषणम् / चोदनम्' (criticism).

4. आयुर्वेदे साधुः आयुर्वेदिकः ।

