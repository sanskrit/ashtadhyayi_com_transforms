---
index: 4.4.9
sutra: आकर्षात् ष्ठल्

---
'आकर्ष' इत्युक्ते सुवर्णस्य परीक्षणे प्रयुज्यमानः कश्चन धातुः । यः कोऽपि तस्य साहाय्येन गच्छति / खादति तस्य निर्देशं कर्तुम् तृतीयासमर्थात् आकर्ष-शब्दात् ष्ठल्-प्रत्ययः भवति । 



आकर्षेण चरति

= आकर्ष + ष्ठल्

→ आकर्ष + ठ [षकारलकारयोः इत्संज्ञा, लोपः]

→ आकर्ष + इक [_ठस्येकः_ [[7।3।50]] इति इक्-आदेशः] 

→ आकर्ष + इक [_किति च_ [[7।2।118]] इति आदिवृद्धिः]

→ आकर्ष् + इक [_यस्येति च_ [[6।4।148]] इति अकारलोपः

→ आकर्षिक ।



स्त्रीत्वे विवक्षिते षित्वात् _षिद्गौरादिभ्यश्च_ [4।1।41]] इत्यनेन ङीष्-प्रत्ययं कृत्वा 'आकर्षिकी' इति प्रातिपदिकं सिद्ध्यति । आकर्षेण चरति सा आकर्षिकी ।



ज्ञातव्यम् - कौमुद्यां दीक्षितः वदति - 'आकषादिति पाठान्तरम्' । इत्युक्ते, अस्मिन् सूत्रे 'आकर्ष' इत्यस्य स्थाने 'आकष' इत्यपि प्रयोगः कृतः दृश्यते । अतः 'आकषेन चरति सः आकषिकः' इत्यपि रूपम् साधुः एव ।

