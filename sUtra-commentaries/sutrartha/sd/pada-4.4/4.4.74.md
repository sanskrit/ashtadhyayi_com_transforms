---
index: 4.4.74
sutra: आवसथात् ष्ठल्

---
'आवसथ' इत्युक्ते निवासं कर्तुम् योग्यम् स्थलम् । अस्मात् शब्दात् सप्तमीसमर्थात् 'वसति' अस्मिन् अर्थे ष्ठल्-प्रत्ययः भवति ।

 आवसथे वसति सः = आवसथ + ष्ठल् → आवसथिकः । 



'ष्ठल्' इत्यत्र षकारः इत्संज्ञकः अस्ति, तस्य प्रयोजनम् - 'स्त्रीत्वे विवक्षिते _षिद्गौरादिभ्यश्च_ [[4।1।41]] इति ङीष्-प्रत्ययविधानम्' - इति अस्ति ।  यथा - आवसथे वसति सा = आवसथ + ष्ठल् + ङीष् → आवसथिकी ।     



'ष्ठल्' इत्यत्र लकारः अपि इत्संज्ञकः अस्ति, तस्य प्रयोजनम् - '_लिति_ [[6।1।193]] इति प्रत्ययात् पूर्वस्य स्वरस्य उदात्तत्वम्' - इति अस्ति । तथा, 'आवसथिक' इत्यत्र 'इक' इति प्रत्ययः, तस्मात् पूर्वम् विद्यमानः सकारोत्तरः अकारः अनेन सूत्रेण उदात्तत्वं प्राप्नोति । 



स्मर्तव्यम् - तद्धिताधिकारे ये पञ्च महोत्सर्गाः पाठ्यन्ते, तेषु द्वितीयः महोत्सर्गः (ठगधिकारः) यस्य प्रारम्भः _प्राग्वहतेष्ठक्_ [[4।4।1]] इत्यत्र भवति, सः अत्र  समाप्यते । 