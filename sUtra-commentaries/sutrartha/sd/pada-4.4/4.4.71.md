---
index: 4.4.71
sutra: अध्यायिन्यदेशकालात्

---
आदौ सूत्रे प्रयुक्तानां शब्दानामर्थम् पश्यामः -

1) अध्यायिनि = 'अध्यायिन्' इत्यस्य इदम् सप्तमी-एकवचनम् । अध्येतुम्  शीलम् (स्वभावः) अस्य सः  अध्यायी, तस्मिन् ।

2) अदेशकालात् = यः देशः (स्थलम्) कालः (समयः) वा निषिद्धः अस्ति, सः 'अदेशकालः' । अयुक्तः  देशकालः इत्यर्थः ।



शास्त्रानुसारम् कानिचन स्थलानि केचन च कालाः अध्ययनार्थम् निषिद्धाः सन्ति । एतेषु स्थलेषु कालेषु वा यः अधीते, तस्य निर्देशं कर्तुम् सप्तमीसमर्थात् ठक्-प्रत्ययः भवति । यथा -



1) श्मशानमध्ययनार्थम् निषिद्धम् । श्मशाने अधीते सः = श्मशान + ठक् → श्माशानिक ।

2) चतुष्पथे अध्ययनम् निषिद्धम् । चतुष्पथे अधीते सः चातुष्पथिकः ।

3) अमावास्यायामध्ययनम् निषिद्धम् । अमावास्यायाम्  अधीते सः आमावास्यिकः ।

4) चतुर्दश्यामध्ययनम् निषिद्धम् । चतुर्दश्यामधीते सः चातुर्दशिकः । 