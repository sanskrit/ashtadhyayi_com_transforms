---
index: 4.4.6
sutra: गोपुच्छाट्ठञ्

---
'गोपुच्छ' इत्युक्ते धेनोः पुच्छम् । तस्य साहाय्येन यः कोऽपि तरति, तस्य निर्देशं कर्तुम् तृतीयासमर्थात् 'गोपुच्छ'शब्दात् ठञ्-प्रत्ययः भवति ।

यथा -

गोपुच्छेन तरति सः

= गोपुच्छ + ठञ्

→ गोपुच्छ + इक् [_ठस्येकः_ [[7.3.50]] इति इक्-आदेशः]

→ गौपुच्छ + इक् [_तद्धितेष्वचामादेः_ [[7.2.117]] इति ञित्-प्रत्यये परे अङ्गस्य आदिवृद्धिः]

→ गौपुच्छ् + इक [_यस्येति च_ [[6.4.148]] इति अकारलोपः]

→ गौपुच्छिक



ज्ञातव्यम् - _प्राग्वहतेष्ठक्_ [[4.4.1]] अनेन सूत्रेण _तरति_ [[4.4.5]] अस्मिन् अर्थे औत्सर्गिकरूपेण ठक्-प्रत्ययः क्रियते । परन्तु तं बाधित्वा वर्तमानसूत्रेण ठञ्-प्रत्ययः उक्तः अस्ति । वस्तुतः तु ठक्-प्रत्ययेन अपि 'गौपुच्छिक' इत्येव रूपं जायते, परन्तु तत्र स्वरे विशेषत्वं वर्तते । ठञ्-प्रत्ययान्तः यः 'गौपुच्छिक'शब्दः, तस्य आदिस्वरः (औकारः) _ञित्यादिर्नित्यम्_ [[6.1.197]] इत्यनेन उदात्तत्त्वं प्राप्नोति, तथा कित्-प्रत्यये परे तु तस्य अनुदात्तत्वम् जायते । इमं स्वरभेदं दर्शयितुमेव अत्र पाणिनिना 'ठञ्' प्रत्ययस्य विधानं कृतमस्ति ।         