---
index: 4.4.13
sutra: वस्नक्रयविक्रयाट्ठन्

---
वस्नम् (मूल्यम्), क्रयः, विक्रयः, क्रयविक्रयः  - एतैः साहाय्येन यः जीवति, तस्य निर्देशं कर्तुम् एतेभ्यः शब्देभ्यः ठन्-प्रत्ययः भवति -



1. वस्नेन जीवति सः वस्निकः ।

2. क्रयेण जीवति सः क्रयिकः ।

3. विक्रयेण जीवति सः विक्रयिकः ।

4. क्रयविक्रयेण जीवति सः क्रयविक्रयिकः ।

    

प्रक्रियायाः उदाहरणम्  -

वस्न + ठक्

→ वस्न + इक [_ठस्येकः_ [[7|3|50]] इति इक्-आदेशः]

→ वस्न् + इक [_यस्येति च_ [[6|4|148]] इति अकारलोपः]

→ वस्निक



ज्ञातव्यम् - अस्मिन् सूत्रे 'क्रयविक्रय' अयम् निर्देशः क्रय, विक्रय तथा क्रयविक्रय - त्रयाणामपि ग्रहणं करोति । अतएव कौमुद्याम् काशिकायाम् च उच्यते - क्रयविक्रयग्रहणं सङ्घातविगृहीतार्थम्। 

