---
index: 4.4.3
sutra: संस्कृतम्

---
संस्कृतम् इत्युक्ते उत्कर्षः । यस्य साहाय्येन उत्कर्षः क्रियते, तस्य तृतीयासमर्थात् नाम्नः ठक्-प्रत्ययं कृत्वा संस्कृतस्य पदार्थस्य निर्देशं कर्तुं वर्तमानसूत्रस्य प्रयोगः क्रियते । यथा -

1. दध्ना संस्कृतम् = दधि + ठक् → दाधिक । मूलरूपस्य अपेक्षया दध्ना यस्य उत्कर्षः कृतः अस्ति, तत् दाधिकम् ।           

2. मरीचैः (black pepper) संस्कृतम् = मरिच + ठक् → मारिचिक ।



प्रक्रिया - 

दधि + ठक्

→ दधि + इक [_ठस्येकः_ [[7.3.50]] इति इक्-आदेशः]

→ दाधि + इक _किति च_ [[7.2.118]] इति आदिवृद्धिः]

→ दाध् + इक [_यस्येति च_ [[6.4.148]] इति अकारलोपः]

→ दाधिक



एवमेव 'मारिचिक' इत्यपि रूपम् सिद्ध्यति ।

             

ज्ञातव्यम् -

1. अस्मिन् सूत्रे 'तेन' इत्यनेन संस्करणस्य यत् साधनम् तस्य ग्रहणं क्रियते । अतः 'देवदत्तेन संस्कृतम्' एतादृशेषु वाक्येषु अस्य सूत्रस्य प्रयोगः न भवति ।

2. _संस्कृतं भक्षाः_ [[4.2.16]] इति कश्चन प्राग्दीव्यतीयः अर्थः अस्ति, सः वर्तमानसूत्रात् भिन्नः अस्तीति स्मर्तव्यम् । 

 _संस्कृतं भक्षाः_ [[4.2.16]]  इत्यनेन सप्तमीसमर्थशब्दात् प्रत्ययविधानम् कृतमस्ति, वर्तमानसूत्रेण तु तृतीयासमर्थात् प्रत्ययविधानं क्रियते । 