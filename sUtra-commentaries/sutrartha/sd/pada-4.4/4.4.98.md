---
index: 4.4.98
sutra: तत्र साधुः

---
'साधुः' इत्युक्ते प्रवीणः, कुशलः, योग्यः । 'साधुः' अस्मिन् अर्थे सप्तमीसमर्थात् यत्-प्रत्ययः वर्तमानसूत्रेण विधीयते । 



यद्यपि अस्य सूत्रस्य प्रयोगः सर्वेभ्यः सप्तमीसमर्थेभ्यः भवितुमर्हति, तथापि 'संज्ञायाम्' इत्यस्य अनुवृत्तिः अत्र विद्यते, अतः केवलं विशिष्ट-प्रयोगेषु एव अस्य सूत्रस्य प्रसक्तिः अस्ति, न अन्यत्र ।



यथा -



1. सामसु साधुः

= सामन् + यत्

→ सामन्य । [_नस्तद्धिते_ [[6.4.144]] इत्यनेन टिलोपे प्राप्ते, तथा च _अल्लोपोऽनः_ [[6.4.134]] इत्यनेन उपधा-अकारस्य लोपे प्राप्ते,  _ये चाभावकर्मणोः_ [[6.4.168]] इत्यनेन प्रकृतिभावः]

सामकार्येषु प्रवीणः सः सामन्यः ।



एवमेव - 

2. कर्मणि साधुः सः कर्मण्यः ।

3. वेमनि (हत्यायाम्) साधुः सः वेमन्यः । 

4. शरणे साधुः सः शरण्यः । 





  

            

