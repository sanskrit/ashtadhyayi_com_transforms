---
index: 4.4.17
sutra: विभाषा विवधवीवधात्

---
'हरति (= अन्यत्र  नयति / हरणं करोति') अस्मिन् अर्थे विवध  / वीवध (= बन्धनार्थम् प्रयुज्यमाना शृङ्खला) एताभ्यां शब्दाभ्याम् विकल्पेन ष्ठन् प्रत्ययः भवति, पक्षे _प्राग्वहतेष्ठक्_ [[4.4.1]] इति औत्सर्गिकः ठक्-प्रत्ययः अपि विधीयते । 

यथा -



1. विवधेन हरति सः

= विवध + ष्ठन्

→ विवध + ठ [षकारनकारयोः इत्संज्ञा, लोपः]

→ विवध + इक [_ठस्येकः_ [[7.3.50]] इति इक्-आदेशः] 

→ विवध् + इक [_यस्येति च_ [[6.4.148]] इति अकारलोपः]

→ विवधिक



स्त्रीत्वे विवक्षिते _षिद्गौरादिभ्यश्च_ [[4.1.41]] इत्यनेन ङीष्-प्रत्ययं कृत्वा 'विवधिकी' इति रूपं सिद्ध्यति ।



2. विवधेन हरति सः

= विवध + ठक्

→ विवध + ठ [ककारस्य  इत्संज्ञा, लोपः]

→ विवध + इक [_ठस्येकः_ [[7.3.50]] इति इक्-आदेशः] 

→ वैवध + इक [_किति च_ [[7.2.118]] इति आदिवृद्धिः]

→ वैवध् + इक [_यस्येति च_ [[6.4.148]] इति अकारलोपः]

→ वैवधिक

स्त्रीत्वे विवक्षिते _टिड्ढाणञ्.._ [[4.1.15]] इत्यनेन ङीप्-प्रत्ययं कृत्वा वैवधिकी' इति रूपं सिद्ध्यति ।          



एवमेव 'वीवध' शब्दात् अपि 'वीवधिक' तथा 'वैवधिक' एते प्रातिपदिके सिद्ध्यतः ।



ज्ञातव्यम् - कौमुद्यां भाष्ये च एतत् सूत्रम् 'विभाषा विवधात्' इत्येव दत्तमस्ति । वीवधा-शब्दस्य कृते अपि अस्य सूत्रस्य प्रयोगः भवेत् एतत् निर्देशयितुम् भाष्यकारः <! वीवधाच्चेति वक्तव्यम् !> इति वार्त्तिकं पाठयति । कौमुदीकारः तु <ऽएकदेशविकृतमनन्यवत्ऽ> अनया परिभाषया 'विवध'शब्दवत् एव 'वीवध'शब्दात् अपि एतौ प्रत्ययौ भवतः इति निर्देशयति । 

