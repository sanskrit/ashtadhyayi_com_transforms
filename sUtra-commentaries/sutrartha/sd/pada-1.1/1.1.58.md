---
index: 1.1.58
sutra: न पदान्तद्विर्वचनवरेयलोपस्वरसवर्णानुस्वारदीर्घजश्चर्विधिषु

---
_स्थानिवदादेशोऽनल्विधौ_ [[1.1.56]] इत्यनेन अल्-आश्रितं गुणधर्मं वर्जयित्वा अन्येषां विषये आदेशः स्थानिवत् भवति । तथा, _अचः परस्मिन् पूर्वविधौ_ [[1.1.57]] इत्यनेन परनिमित्तकः अजादेशः पूर्वविधौ कर्तव्ये अल्-आश्रितस्य गुणधर्मस्य विषये  अपि स्थानिवत् भवति ।  अस्यापि अपवादत्वेन वर्तमानसूत्रम् विधीयते ।  यदि सः पूर्वविधिः 'पदान्त, द्विर्वचन, वरे, यलोप, स्वर, सवर्ण, अनुस्वार, दीर्घ, जश्, चर्'  एतेषु कश्चन अस्ति, तर्हि _अचः परस्मिन् पूर्वविधौ_ [[1.1.57]] इत्यनेन अल्-आश्रितस्य गुणधर्मस्य  विषये निर्दिष्टः स्थानिवद्भावः निषिध्यते - इति अस्य सूत्रस्य आशयः ।  क्रमेण पश्यामः - 

                        

1. पदान्त-विधिः 

_अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि पदान्तविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा,  'फलानि  सन्ति' इत्यत्र 'फलानि + अस् + झि' इति स्थिते _श्नसोरल्लोपः_  [[6.4.111]] इत्यनेन अस्-इत्यस्य अकारस्य लोपः विधीयते । अस्य लुप्त-अकारस्य अल्-आश्रितः गुणधर्मः (अच्-प्रत्याहार-समावेशत्वम्) स्थानिवद्भावेन आदेशे अपि आगन्तुमर्हति, यतः अत्र _अचः परस्मिन् पूर्वविधौ_ [[1.1.57]] इत्यस्य प्रसक्तिः अस्ति - 

अ) लोपः अच्-वर्णस्य स्थाने भवति, अतः आदेशः अजादेशः अस्ति ।

आ) अपित्-सार्वधातुके प्रत्यये परे अयम् लोपः विधीयते, अतः परनिमित्तमपि अस्ति ।

इ) स्थानिवद्भावे कर्तव्ये अकारस्य अच्-त्वात्  'फलानि + अ' इत्यत्र इकारस्य यणादेशः भवितुमर्हति । अयम् पूर्वविधिः अस्ति ।

अतः _अचः परस्मिन् पूर्वविधौ_ [[1.1.57]] इत्यनेन अत्र अकारस्य अच्त्वम् स्थानिवद्भभावेन आदेशे अपि आगन्तुमर्हति । परन्तु  'फलानि' इत्यस्य इकारः पदान्ते अस्ति, अतः अस्य इकारस्य यणादेशः पदान्तविधिः अस्ति । अस्यां स्थितौ वर्तमानसूत्रेण अत्र अकारस्य स्थानिवद्भावः निषिध्यते । अतएव 'फलानि + सन्ति' इत्यत्र इकारस्य यणादेशः न जायते ।

             

2. द्विर्वचन-विधिः - द्विर्वचनम् इत्युक्ते द्वित्वम् । _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि द्वित्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, मधु + अरि इत्यत्र - 

मधु + अरि

→ मध् व् + अरि [_इको यणचि_  [[6.1.77]] इति यणादेशः]

→ मध् ध् व् + अरि [_अनचि च_ [[8.4.47]] इति द्वित्वम्]

→ मद्ध्वरि [_झलां जश् झशि_ [[8.4.55]] इति जश्त्वम्]

अत्र यणादेशेन उकारस्य वकारे कृते उकारस्य 'अच्त्वम्' अयम् एकाल्-गुणधर्मः _अचः परस्मिन् पूर्वविधौ_ [[1.1.57]] इत्यनेन वकारे अपि आगन्तुमर्हति -

अ) अत्र उकारस्य आदेशः विहितः अस्ति अतः अयमजादेशः अस्ति ।

आ) अस्य निमित्तमग्रे विद्यमानः अकारः अस्ति अतः अयम् परनिमित्तकः अपि अस्ति ।

इ) स्थानिवद्भावेन उकारस्य गुणधर्मः वकारे स्वीक्रियते चेत् द्वित्वस्य निषेधः विधीयते यतः _अनचि च_ [[8.4.47]] इत्यस्य प्रसक्तिः न भवति । अतः अयम् 'पूर्वविधिः' अपि अस्ति ।

अतः _अचः परस्मिन् पूर्वविधौ_ [[1.1.57]] इत्यनेन अत्र उकारस्य अच्त्वम् स्थानिवद्भभावेन आदेशे (वकारे) अपि आगन्तुमर्हति । परन्तु  'अत्र निर्दिष्टः पूर्वविधिः द्वित्वविषयकः अस्ति, अतः अत्र स्थानिवद्भावः  निषिध्यते । अतएव 'मधु + अरि' इत्यत्र द्वित्वनिषेधः न भवति ।

                                                                            

3. वरे-विधिः - 'वरे'विधिः इत्युक्ते वरच्-प्रत्ययसम्बन्धी विधिः । 'वरच्' इति कश्चन कृत्-प्रत्ययः । _स्थेशभासपिसकसो वरच्_  [[3.2.175]] तथा _यश्च यङः_ [[3.2.176]] एताभ्याम् सूत्राभ्याम् वरच्-प्रत्ययः दीयते ।  _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि अस्य प्रत्ययस्य सम्बन्धी विधिः अस्ति, तर्हि  तर्हि अल्-आश्रितस्य गुणधर्मस्य विषये स्थानिवद्भावः न विधीयते ।                                           



4. यलोप-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि यकारलोपः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, 'कण्डूय' अस्मात् धातोः 'स्त्रियां क्तिन्' इत्यनेन क्तिन्-प्रत्यये कृते 'कण्डूय + क्तिन्' इत्यत्र _अतो लोपः_ [[6.4.48]] इत्यनेन यकारात् परस्य अकारस्य लोपः जायते । अयमकारलोपः अजादेशः अस्ति, परनिमित्तकः अस्ति, तथा अत्र 'अच्-गुणधर्मस्य' स्थानिवद्भावे कृते यकारस्य _लोपो व्योर्वलि_ [[6.1.66]] इत्यनेन वलि-परे विहितः लोपः निषिध्यते । अतः अत्र _अचः परस्मिन् पूर्वविधौ_ [[1.1.57]] इत्यनेन अल्-गुणधर्मस्य स्थानिवद्भावः भवितुमर्हति । परन्तु अयम् पूर्वविधिः यकारलोपसम्बन्धी अस्ति, अतः अत्र वर्तमानसूत्रेण स्थानिवद्भावस्य निषेधः जायते । अतः 'कण्डूय् + ति' इत्यत्र _लोपो व्योर्वलि_ [[6.1.66]] इति यकारलोपे कृते 'कण्डूति' इति रूपम् सिद्ध्यति ।

                                                                            

5. स्वर-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि स्वरविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । यथा, 'चिकीर्ष' धातोः ण्वुल्-प्रत्यये कृते _युवोरनाकौ_ [[7.1.1]] इत्यनेन वु-इत्यस्य अक-आदेशे कृते, 'चिकीर्ष + अक' अस्याम् स्थितौ _अतो लोपः_ [[6.4.48]] इत्यनेन षकारात् परस्य अकारस्य लोपः भवति, अतः 'चिकीर्ष् + अक' इति अवशिष्यते । अत्र _लिति_  [[6.1.193]] अनेन सूत्रेण अङ्गस्य अन्तिमस्वरः उदात्तसंज्ञकः भवति । 'चिकीर्ष्' इत्यत्र अयमन्तिमस्वरः ककारात्-परः ईकारः अस्ति । परन्तु, अत्र लुप्त-अकारस्य 'अच्-गुणधर्मः' स्थानिवद्भावेन आदेशे अपि भवितुमर्हति, यतः अत्र -

अ) अकारस्य लोपः कृतः अस्ति, अतः अजादेशः अस्ति ।

आ) अयं लोपः आर्धधातुके प्रत्यये परे कृतः अस्ति, अतः अत्र परनिमित्तमस्ति ।

इ) स्थानिवद्भावे कृते 'की' इत्यस्य उदात्तत्वं निषिध्यते, अतः अत्र पूर्वविधिः अपि अस्ति ।

अतः _अचः परस्मिन् पूर्वविधौ_ [[1.1.57]] इत्यनेन अत्र लुप्त-अकारस्य अच्-गुणधर्मः आदेशे अपि भवितुमर्हति । परन्तु तथा न भवति, यतः वर्तमानसूत्रेण 'स्वरविधेः' विषये स्थानिवद्भावस्य निषेधः क्रियते  अतः अत्र 'की' इत्यस्य ईकारः एव उदात्तसंज्ञकः भवति ।

                                                                                              

6. सवर्ण-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि सवर्णविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । 



7. अनुस्वार-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि अनुस्वारविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । 



8. दीर्घ-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि दीर्घविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । 



9. जश्-विधिः -  _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि जश्त्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । 



10. चर्-विधिः - _अचः परस्मिन् पूर्वविधौ_ [[1.1.57]] इत्यस्य प्रयोगे विहितः 'पूर्वविधिः' यदि चर्त्वविधिः अस्ति, तर्हि अल्-आश्रितस्य गुणधर्मस्य विषये स्थानिवद्भावः न विधीयते । 