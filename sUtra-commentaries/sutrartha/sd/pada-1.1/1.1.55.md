---
index: 1.1.55
sutra: अनेकाल्शित्सर्वस्य

---
_अलोऽन्त्यस्य_ [[1.1.52]] इत्यनेन एतत् ज्ञायते, यत् भिन्नैः सूत्रैः प्रोक्तः आदेशः स्थानिनः अन्तिमवर्णस्य स्थाने आगच्छति । यदि अयमादेशः अनेकाल् अस्ति (इत्युक्ते, यदि अस्मिन् आदेशे द्वौ वा अधिकाः वर्णाः सन्ति, तर्हि अयमादेशः _अलोऽन्त्यस्य_ [[1.1.52]] इत्यनेन अन्तिमवर्णस्य स्थाने न भवति, अपितु वर्तमानसूत्रेण सम्पूर्णः स्थानिनः स्थाने भवति ।



यथा - अस्तेर्भूः [[2.4.52]] इत्यनेन अस्-धातोः आर्धधातुकप्रत्ययस्य  विवक्षायां भू-आदेशः विधीयते । अयमनेकाल्-आदेशः, अतः अयम् 'अस्' इत्यस्य सम्पूर्णशब्दस्य स्थाने आगच्छति । अतएव अस्-धातोः 'क्त्वा'  अस्मिन् आर्धधातुके प्रत्यये परे 'भूत्वा' इति रूपं जायते ।                              



यदि आदेशे शकारः इत्संज्ञकः अस्ति, तर्हि अपि अयमादेशः   सम्पूर्णः स्थानिनः स्थाने भवति । 

यथा - _इदमः इश्_ [[5.3.3]] इत्यनेन इदम्-शब्दस्य इश्-आदेशः भवति । अस्मिन् आदेशे शकारः इत्संज्ञकः अस्ति, अतः अयमादेशः वस्तुतः एकाल् अस्ति । परन्तु, शित्-त्वात्  _अनेकाल्शित्सर्वस्य_ [[1.1.55]]  इत्यनेन अयमपि सर्वादेशः एव भवति । अतः 'इतः' 'इह', 'इयत्' - एतेषु सर्वेषु शब्देषु इदम्-इत्यस्य सम्पूर्ण-शब्दस्य स्थाने इकारस्य  आदेशः कृतः दृश्यते ।

         

ज्ञातव्यम् - 

1. आदेशः अनेकाल् अस्ति वा एकाल् तत् ज्ञातुम् सर्वप्रथममादेशे उपस्थितानाम् इत्-संज्ञकवर्णानां तथा उच्चारणार्थं प्रयुक्तानाम्  लोपं कृत्वा अनन्तरम् वर्णगणना करणीया । यथा, _दिवः औत्_ [[7.1.84]] अनेन सूत्रेण 'औत्' आदेशः दीयते । यद्यपि अस्मिने आदेशे द्वौ वर्णौ दृश्येते, तथाप्यत्र तकारः केवलं उच्चारणार्थः अस्ति । अतः तस्य लोपं कृत्वा एकः एव  वर्णः अवशिष्यते । अतः अयम् एकालः आदेशः एव ।

2. _ङिच्च_ [[1.1.53]] एतत् सूत्रम् _अनेकाल्शित्सर्वस्य_ [[1.1.55]] इत्यस्य अपवादरूपेण आगच्छति । इत्युक्ते,   यदि आदेशः ङित्-अस्ति, तर्हि सः अनेकाल् भवेत् वा एकाल्, _ङिच्च_ [[1.1.53]] इत्यनेन  सर्वदा स्थानिनः अन्तिमवर्णस्य स्थाने एव भवति ।                 



विशेषः - अष्टाध्याय्यामादेशस्थानविधायकानि चत्वारि सूत्राणि सन्ति । एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/e/2PACX-1vTT5OtyR8-56DCNkW_OSCMZ1F5HN_CTexthjfrBUxbELksLFR-tLfR-6S0-4KDmn4KsOZSZzw3d-yEH/pub' target='_blank'>  अस्मिन् लेखे </a> निर्दिष्टमस्ति ।   



विशेषः - अस्य सूत्रस्य व्याख्याने काशिकाकारः 'शित्वात्' इत्यस्य उदाहरणार्थम् _जश्शसोः शिः_ [[7.1.20]] इति सूत्रमुदाहरणरूपेण ददाति । एतत् तु सर्वथा प्रामादिकमस्ति । 'शि' इत्यस्य शकारस्य _लशक्वतद्धिते_ [[1.3.8]] इत्यनेन  तदा एव इत्संज्ञा भवितुमर्हति यदा 'शि' इति स्थानिवद्भावेन प्रत्ययसंज्ञां प्राप्नोति । आदेशावस्थायाम् तु अस्य प्रत्ययसंज्ञा नास्ति एव । अतः _जश्शसोः शिः_ [[7.1.20]] इत्यत्र अनेकाल्त्वात् एव   सर्वादेशः भवति, न हि शित्वात् । प्रक्रियाक्रमः एतादृशः -

फल + जस्  [जस्-प्रत्ययविधानम्]

→ फल + शि [ _जश्शसोः शिः_ [[7.1.20]] इत्यनेन जस्-प्रत्ययस्य 'शि' आदेशः । अत्र 'शि' इति प्रत्ययसंज्ञां नैव प्राप्तवान्, अतः अत्र _लशक्वतद्धिते_ [[1.3.8]] इत्यस्य प्रसक्तिरेव नास्ति (यतः _लशक्वतद्धिते_ [[1.3.8]] इत्यनेन केवलम् प्रत्ययस्य आदिशकारस्यैव इत्संज्ञा भवति, अन्येषां आदिशकारस्य न) ।]

→ फल + इ [इदानीं _स्थानिवदादेशोऽनल्विधौ_ [[1.1.56]] इत्यत्र निर्दिष्टेन  स्थानिवद्भावेन 'शि' इति प्रत्ययसंज्ञां प्राप्नोति । अस्यां स्थितौ शकारस्य _लशक्वतद्धिते_ [[1.3.8]] इत्यनेन इत्संज्ञा, लोपश्च भवति । 

→ फलानि [अग्रे _नपुंसकस्य झलचः_ [[7.1.72]] इत्यनेन नुमागमे कृते अन्तिमं रूपं सिद्ध्यति ।]

