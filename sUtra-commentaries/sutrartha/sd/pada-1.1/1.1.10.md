---
index: 1.1.10
sutra: नाज्झलौ

---
स्वराणाम् सावर्ण्यम् स्वरैः सह एव भवितुं शक्यते । तथैव, व्यञ्जनानाम् सावर्ण्यमपि केवलं अन्यैः व्यञ्जनैः सह एव भवितुं शक्यते ।   _तुल्यास्यप्रयत्नं सवर्णम्_ [[1।1।9]] अनेन सूत्रेण अकार-हकारयोः , इकार-शकारयोः, ऋकार-षकारयोः, ऌकार-सकारयोः अपि सावर्ण्यम् विधीयते । तस्य निषेधः अनेन सूत्रेण क्रियते । अतः, यद्यपि अकार-हकारयोः उच्चारणस्थानमाभ्यन्तरप्रयत्नश्च समानौ स्तः, तथापि तौ सवर्णौ न स्तः । तथैव, इकारशकारौ, ऋकार-षकारौ, ऌकार-सकारौ अपि सवर्णौ न स्तः ।   



ज्ञातव्यम् - अस्मिन् सूत्रे 'नाच्' इत्यस्य पदच्छेदम्  'न + आ + अच्' एवं कृत्वा दीक्षितः सिद्धान्तकौमुद्यामाकार-हकारयोः सावर्ण्यम् निवारयति । अस्मिन् विषये <a  target='_blank' href='https://docs.google.com/document/d/1GB_je5OLMwfREZ4f4pVYJX_OHhpDTIy0aMRc9IKY8HQ/pub'>अस्मिन् लेखे</a>  विस्तारेण चर्चा कृता अस्ति, सा तत्रैव दृश्यताम् । 