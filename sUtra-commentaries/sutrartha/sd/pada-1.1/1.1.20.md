---
index: 1.1.20
sutra: दाधा घ्वदाप्

---
दारूपाः धातवः इत्यक्ते ते धातवः येषां किञ्चन रूपम् 'दा' इत्यनेन प्रारभते । एते धातवः षट् -  डुदाञ् दाने, दाण् दाने, दो अवखण्डने, देङ् रक्षणे, दाप् लवने, दैप् शोधने । एतेषु दाप्-धातुं दैप्-धातुं च वर्जयित्वा अन्येषां चतुर्ण्णाम् धातूनाम् 'घु' संज्ञा भवति ।



तथैव, धारूपाः धातवः इत्यक्ते ते धातवः येषां किञ्चन रूपम् 'धा' इत्यनेन प्रारभते । एतौ धातू द्वौ -  डुधाञ् धारणपोषणयोः, तथा धेट् पाने । एतयोः उभयोः अपि 'घु' संज्ञा भवति ।



घु-संज्ञायाः प्रयोजनम् _घुमास्थागापाजहातिसां हलि_ [[6।4।66]] इत्यतः _न ल्यपि_ [[6।4।69]] एतेषु सूत्रेषु दत्तमस्ति ।

          

