---
index: 1.1.75
sutra: एङ् प्राचां देशे

---
'वृद्ध' इति व्याकरणविशिष्टा काचन संज्ञा ।  पूर्वदिशि विद्यमानाः ये देशाः, तेषाम् नाम्नः आदिवर्णः यदि एकारः ओकारः वा अस्ति, तर्हि तेषाम् वृद्धसंज्ञा भवति । 



'शरावती' नद्याः पूर्वदिशायां ये राष्ट्राः आसन्, तेषां निर्देशः 'प्राचाम् देशे' इत्यनेन पाणिनिना कृतः अस्ति । 



यथा - एणीपचनीयः देशः। भोजकटीयः देशः। गोनर्दीयः देशः ।



ज्ञातव्यम् - 

1. अस्मिन् सूत्रे प्रयुक्तः 'प्राचाम्' अयं शब्दः वस्तुतः 'देशे' इत्यस्य विशेषणमस्ति, 'आचार्य' शब्दस्य न । अतः अत्र 'प्राचामाचार्याणाम् मतेन वृद्धसंज्ञा भवति' इति अर्थः न लभते । परन्तु व्याख्यानेषु एतादृशः अर्थः अपि केषुचन स्थलेषु स्वीकृतः अस्ति  । यथा, पदमञ्जरीकारः वदति -  'प्राचां ग्रहणं न आचार्याणाम् इति दर्शयति । तथा हि सति मतेन अध्यायार्यं स्याद् इति भावः' ।  इत्यु्क्ते, पूर्वदिशि विद्यमानः यः देशः, तस्य नाम यदि एङ्-प्रत्याहारेण प्रारभते, तर्हि तस्य विकल्पेन  वृद्धसंज्ञा भवति, इति अपि वक्तुं शक्यते । 



2. इदम् सूत्रम् नियमसूत्रमस्ति । अतः यः देशवाचीशब्दः, तस्य 'एङादिः' अस्ति चेदेव वृद्धसंज्ञा भवति, अन्यथा न - इति अस्य आशयः । अतः 'आहिच्छत्रः', 'कान्यकुब्जः' - एतयोः अनेन सूत्रेण वृद्धसंज्ञा न भवति । 