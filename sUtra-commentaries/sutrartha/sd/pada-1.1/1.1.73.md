---
index: 1.1.73
sutra: वृद्धिर्यस्याचामादिस्तद् वृद्धम्

---
अनेन सूत्रेण 'वृद्ध' इति संज्ञा दीयते । यस्य शब्दस्य प्रथमः स्वरः 'वृद्धि'संज्ञकः अस्ति (इत्युक्ते, आकारः / ऐकारः / औकारः अस्ति), सः शब्दः 'वृद्ध' संज्ञां प्राप्नोति । 



यथा - 

1. आत्मा, शाला, राजन्, पाणिनी  - एतेषां आदिस्वरः आकारः अस्ति अतः एते शब्दाः वृद्धसंज्ञां प्राप्नुवति । 

2. ऐरावत, वैनतेय, कैलास, वैदिक - एतेषां आदिस्वरः ऐकारः अस्ति अतः एते शब्दाः वृद्धसंज्ञां प्राप्नुवति ।

3. औषधि, कौरव, शौनक, भौतिक - एतेषां आदिस्वरः औकारः अस्ति अतः एते शब्दाः वृद्धसंज्ञां प्राप्नुवति  ।



'वृद्ध' संज्ञायाः प्रयोगः _वृद्धात् छः_ [[4।2।114]], _अवृद्धाभ्यः नदीमानुषीभ्यः तन्नामिकाभ्यः_ [[4।1।113]] एतादृशेषु सूत्रेषु कृतः अस्ति । 



अत्र एकं वार्त्तिकं ज्ञातव्यम् - <! वा नामधेयस्य वृद्धसंज्ञा वक्तव्या!> । इत्युक्ते, यः शब्दः कस्यचन 'नाम'रूपेण प्रयुज्यते, तस्य विकल्पेन वृद्धसंज्ञा भवति । यथा, 'देवदत्त' शब्दः यदि कस्यचन मनुष्यस्य नामरूपेण प्रयुज्यते, तर्हि तस्य विकल्पेन वृद्धसंज्ञा भवति । 

                                       

ज्ञातव्यम् - 

1. वर्तमानसूत्रार्थम् एतत् न आवश्यकम् यत् शब्दस्य प्रथमः वर्णः स्वरः एव भवेत् । अत्र एतदेव आवश्यकम् यत् शब्दे प्रथमः यः स्वरः श्रूयते, सः वृद्धिसंज्ञकः भवेत् । यथा, 'शाला' इत्यत्र यद्यपि शब्दस्य प्रथमः वर्णः स्वरः नास्ति,  तथापि प्रारम्भे श्रूयमाणः स्वरः 'आ' इति वृद्धिसंज्ञकः अस्ति, अतः अस्य शब्दस्य वृद्धिसंज्ञा भवति । 

2. 'वृद्धि'संज्ञा _वृद्धिरादैच्_ [[1।1।1]] अनेन सूत्रेण दीयते । 

