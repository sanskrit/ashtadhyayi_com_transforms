---
index: 1.1.27
sutra: सर्वादीनि सर्वनामानि

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'सर्वनाम' इति संज्ञा । _सर्वादीनि सर्वनामानि_ [[1.1.27]] इत्यस्मात् सूत्रात् आरभ्य _अन्तरं बहिर्योगोपसंव्यानयोः_ [[1.1.36]] इति यावत्सु दशसु सूत्रेषु इयं संज्ञा पाठिता अस्ति । एतेषु इदं प्रथमम् सूत्रम् । सर्वादिगणे विद्यमानानाम् शब्दानाम् अनेन सूत्रेण सर्वनामसंज्ञा भवति ।

<note>'सर्वनाम' in Sanskit is not exactly the same as 'Pronoun' in English. A lot of non-obvious words, like पूर्व (east), or 'स्व' (self), or 'द्वि' (two) are categorized as सर्वनाम in Sanskrit.</note>

सर्वादिगणे आहत्य चतुर्विंशतिः शब्दाः, द्वौ प्रत्ययौ तथा च त्रीणि गणसूत्राणि सन्ति । सर्वादिगणः एतादृशः -

<gana>

सर्व, विश्व, उभ, उभय, डतर (<i>प्रत्ययः</i>), डतम (<i>प्रत्ययः</i>), अन्य, अन्यतर, इतर, त्वत् , त्व, नेम, सम, सिम, <=पूर्वपरावरदक्षिणोत्तरापराधराणि व्यवस्थायामसंज्ञायाम्=> (<i>गणसूत्रम्</i>), <=स्वमज्ञातिधनाख्यायाम्=> (<i>गणसूत्रम्</i>), <=अन्तरं बहिर्योगोपसंव्यानयोः=> (<i>गणसूत्रम्</i>), त्यद्, तद्, यद्, एतद्, इदम्, अदस्, एक, द्वि, युष्मद्, अस्मद्, भवतुँ, किम् ॥ इति सर्वादिगणः ॥

</gana>

<title>१. सर्व</title>

'All' इत्यस्मिन् अर्थे 'सर्व'शब्दः सर्वनामसंज्ञां स्वीकरोति । अस्य शब्दस्य त्रिषु अपि वचनेषु रूपाणि भवितुम् अर्हन्ति । तद्यथा -

[अ] <b>एकवचने द्विवचने च समूहसंख्यानिर्देशार्थम् प्रयोगः</b> - समुदायस्य संख्याम् दर्शयितुम् सर्वशब्दः एकवचने द्विवचने वा प्रयोक्तुं शक्यते । यथा, 'सर्वम् द्वित्वम् विकल्प्यते' इति वाक्ये 'द्वित्वप्रकरणस्य सर्वे नियमाः विकल्पेन भवन्ति' इति आशयः अस्ति । अत्र 'द्वित्वम्' इति शब्दः द्वित्वप्रकरणस्य सूत्राणां समूहस्य निर्देशं करोति  । अस्य समूहस्य एकसंख्यात्वम् 'सर्व' शब्दे अपि आरोप्यते, अतः 'सर्व'शब्दस्य एकवचने प्रयोगः भवति । एवमेव 'सर्वौ सुबन्ततिङन्तौ पदसंज्ञौ भवतः' अस्मिन् वाक्ये अपि 'सुबन्त' इत्यनेन शब्देन सुबन्तशब्दानाम् समूहः तथा च 'तिङन्त' इति शब्देन तिङन्तशब्दानां समूहः निर्दिश्यते, अतः अत्र समूहस्य द्विवचनं 'सर्व' शब्दे आरोप्य 'सर्वौ' इति द्विवचनस्य प्रयोगः साधुत्वं प्राप्नोति । अयम् निर्देशः 'अनुद्भूतावयवसमुदायनिर्देशः' इति नाम्ना ज्ञायते । 'सः समुदायनिर्देशः यत्र अवयवाः न उद्भूताः (स्पष्टरूपेण निर्दिष्टाः)'  इति आशयः ।'सर्वः द्वन्दः विभाषया एकवद् भवति', 'अहम् सर्वस्य हृदि सन्निविष्टः', 'सर्वयोः जस्शसोः औशादेशः भवति'  एतादृशानि वाक्यानि अपि एवमेव ज्ञेयानि ।

[आ] <b>बहुवचने वस्तुसंख्यानिर्देशार्थम् प्रयोगः</b> - वस्तुनः संख्याम् दर्शयितुम् सर्वशब्दः बहुवचने प्रययज्यते । एतादृशाः प्रयोगाः भाषायाम् प्रचुराः एव । यथा, 'सर्वे प्रत्ययाः प्रत्ययाधिकारे सन्ति', 'णत्वस्य सर्वाणि सूत्राणि अष्टमाध्याये विद्यन्ते' - इत्यादयः । अत्र विद्यमानः 'सर्व'शब्दप्रयोगः 'उद्भूतावयवसमुदायनिर्देशः' नाम्ना ज्ञायते । 'सः समुदायनिर्देशः यत्र अवयवाः उद्भूताः (स्पष्टरूपेण निर्दिष्टाः)' इति आशयः ।

<b>'सर्व'शब्दस्य रूपाणि —</b>

<hl>[अ] पुंल्लिङ्गे —</hl> प्रथमाबहुवचनम् = 'सर्वे' । चतुर्थ्येकवचनम् = सर्वस्मै ।  पञ्चम्येकवचनम् = सर्वस्मात् । षष्ठीबहुवचनम् = सर्वेषाम् । सप्तम्येकवचनम् = सर्वस्मिन् । अन्यत्र सर्वत्र 'राम'शब्दवत् । यथा - सर्वः, सर्वौ, सर्वेण, सर्वयोः - आदयः ।

<hl>[आ] स्त्रीलिङ्गे —</hl> चतुर्थ्येकवनम् = सर्वस्यै । पञ्चमीषष्ठ्येकवचनम् = सर्वस्याः । षष्ठीबहुवचनम् = सर्वासाम् । सप्तम्येकवचनम् = सर्वस्याम् । अन्यत्र सर्वत्र 'रमा'शब्दवत् । यथा - सर्वा, सर्वे, सर्वाः, सर्वया - आदयः ।

<hl>[इ] नपुंसकलिङ्गे —</hl> चतुर्थ्येकवनम् = सर्वस्मै । पञ्चम्येकवचनम् = सर्वस्मात् । षष्ठीबहुवचनम् = सर्वेषाम् । सप्तम्येकवचनम् = सर्वस्मिन् । अन्यत्र सर्वत्र 'पत्र'शब्दवत् । यथा - सर्वम्, सर्वे, सर्वाणि, सर्वस्य -  आदयः ।

<title>२. विश्व</title>

विश्वशब्दस्य अनेके अर्थाः सन्ति । एतेषु केवलम् 'सम्पूर्णम् / सकलम्'  (all / complete)  इत्यस्मिन् अर्थे एव 'विश्व'शब्दः सर्वनामसंज्ञां प्राप्नोति, अतः अस्मिन् अर्थे अस्य रूपाणि 'सर्व'शब्दसदृशानि एव भवन्ति  । यथा,  'विश्वे देवाः प्रकीर्तिताः' इति विष्णुपुराणे निर्देशः वर्तते । अत्र 'विश्वे देवाः' इत्यस्य 'सर्वे देवाः' इत्याशयः अस्ति । अन्येषु अर्थेषु (यथा - जगत्, पृथिवी, विष्णोः नाम, कश्चन परिमाणभेदः — आदिषु अर्थेषु) विश्व-शब्दस्य सर्वनामसंज्ञा न भवति, अतः तस्य रूपाणि देवशब्दसदृशानि एव भवन्ति । 

<title>३. उभ</title>

'Both / Two' इत्यस्मिन् अर्थे युगलस्य निर्देशं कर्तुम्  'उभ'शब्दस्य सर्वनामसंज्ञा भवति । अस्य शब्दस्य त्रिषु लिङ्गेषु केवलं द्विवचनस्यैव रूपाणि भवन्ति । यथा - पुंलिङ्गे - उभौ, उभाभ्याम् , उभयोः । स्त्रीलिङ्गे नपुंसकलिङ्गे च - उभे, उभाभ्याम्, उभयोः ।

उदाहरणम् - 'प्रकृतिः पुरुषं चैव विद्ध्यनादी उभौ अपि' (भगवद्गीता १३.२०) ।

<title>४. उभय</title>

'उभय' इति शब्दः 'उभ'शब्दात् _उभादुदात्तो नित्यम्_ [[5.2.44]] इत्यनेन तयप्-प्रत्ययं (तस्य अयच्-आदेशं च)  कृत्वा सिद्ध्यति । अस्य शब्दस्य  प्रयोगः त्रिषु लिङ्गेषु एकवचने बहुवचने च भवति । तद्यथा -

[अ] <b>एकवचने उभयशब्दः</b>  'द्वौ अवयवौ अस्य'  ('having two parts') अस्मिन् अर्थे प्रयुज्यते । यथा, 'उभयः मणिः' - सः मणिः यस्य भागद्वयं विद्यते । A jewel with two parts इत्यर्थः ।

[आ] बहुवचने उभयशब्दः 'द्वौ राशी समुदायस्य अवयवौ' (Two subgroups of a group) अस्मिन् अर्थे प्रयुज्यते । यथा, 'उभये देवमनुष्याः' -  'एकस्य गणस्य द्वौ राशी (देवानाम् प्रथमः राशिः, मनुष्याणाम् द्वितीयः राशिः)', इत्यर्थः ।

उभय-शब्दस्य रूपाणि 'सर्व'शब्दवदेव भवन्ति ।

<title>५. डतर, डतम (प्रत्ययौ)</title>

एतौ द्वौ तद्धितप्रत्ययौ । 'डतर' प्रत्ययस्य औपदेशिकस्वरूपम् 'डतरच्' इति अस्ति । 'डतम' प्रत्ययस्य औपदेशिकस्वरूपम् 'डतमच्' इति अस्ति ।_किंयत्तदो निर्द्धारणे द्वयोरेकस्य डतरच्_ [[5.3.92]], तथा च _वा बहूनां जातिपरिप्रश्ने डतमच्_ [[5.3.93]] अनयोः सूत्रयोः एतौ प्रत्ययौ 'किम्', 'यत्', 'तत्' एतेभ्यः त्रिभ्यः शब्देभ्यः विधीयेते । तथा च, _एकाच्च प्राचाम्_ [[5.3.94]] इत्यनेन एतौ प्रत्ययौ  'एक'शब्दात् अपि विधीयेते । अतः एतयोः  प्रयोगेण आहत्य अष्टौ शब्दाः जायन्ते - <b>कतर, कतम, यतर, यतम, ततर, ततम, एकतर, एकतम</b> । एतेषां सर्वेषाम् अनेन सूत्रेण सर्वनामसंज्ञा भवति । (यद्यपि गणे 'डतर' तथा 'डतम' इति प्रत्यययोः निर्देश क्रियते, तथापि सर्वनामसंज्ञा तु प्रत्ययान्तानाम् भवति, न हि प्रत्यययोः - इति अत्र विशेषः । ) ।

एतेषाम् सर्वेषाम् अर्थाः एतादृशाः सन्ति -

[अ] कतर - द्वाभ्याम् कः? (who amongst two?)  ।

[आ] कतम - अनेकेभ्यः कः?  (who amongst many?) ।

[इ] यतर - द्वाभ्याम् यः  (whosoever amongst two) ।

[ई] यतम - अनेकेभ्यः यः    (whosoever amongst many) ।

[उ] ततर - द्वाभ्याम् सः   (that amongst two) ।

[ऊ] ततम - अनेकेभ्यः सः     (that amongst many) ।

[ऋ] एकतर - द्वाभ्याम् एकः  (one amongst two) ।

[ॠ] एकतम - अनेकेभ्यः एकः (one amongst many) ।

एतेषाम् सर्वेषाम् नपुंसकलिङ्गे प्रथमैकवचनस्य द्वितीयैकवचनस्य च रूपे _अद्ड् डतरादिभ्यः पञ्चभ्यः_ [[7.1.25]] इत्यनेन सुँ/अम्-प्रत्यययोः अद्ड्-आदेशः भवति, अतः 'कतरत् / कतमत् / यतरत् / यतमत्' एतादृशम् रूपम् जायते ।अन्यानि सर्वाणि रूपाणि 'सर्व'शब्दसदृशानि एव भवन्ति ।

<title>६. अन्य</title>

परः ('Other') अस्मिन् अर्थे 'अन्य' शब्दः प्रयुज्यते । अस्य रूपाणि त्रिषु लिङ्गेषु त्रिषु वचनेषु च 'कतर'शब्दसदृशानि एव भवन्ति । नपुंसकलिङ्गस्य प्रथमाद्वितीययोः एकवचनस्य रूपम् अपि 'कतर' शब्दसदृशम् 'अन्यत्' इत्येव भवति ।

<title>७. अन्यतर</title>

'द्वयोः एकः' (one amongst two) अस्मिन् अर्थे  'अन्यतर'शब्दः प्रयुज्यते । अयम् शब्दः 'तरप्'प्रत्ययान्तः नास्ति, अपितु इदम् अव्युत्पन्नम् प्रातिपदिकम् अस्ति । अस्य शब्दस्य सर्वाणि रूपाणि त्रिषु लिङ्गेषु त्रिषु वचनेषु च 'कतर'शब्दसदृशानि एव भवन्ति । नपुंसकलिङ्गस्य प्रथमाद्वितीययोः एकवचनस्य रूपम् अपि 'कतर' शब्दसदृशम् 'अन्यतरत्' इत्येव भवति ।

विशेषः - 'अन्यतम' (अनेकेषु एकः /  one amongst many) इति अपि किञ्चन अव्युत्पन्नं प्रातिपदिकम् अस्ति । परन्तु 'अन्यतम'शब्दस्य सर्वनामसंज्ञा न भवति । अतः अस्य रूपाणि तु 'राम'शब्दसदृशानि एव भवन्ति । यथा - अन्यतमाः , अन्यतमाय, अन्यतमात् - आदयः ।

<title>८. इतर</title>

भिन्नः / different अस्मिन् अर्थे 'इतर'शब्दः प्रयुज्यते । अयम् शब्दः 'तरप्'प्रत्ययान्तः नास्ति, अपितु इदम् अव्युत्पन्नम् प्रातिपदिकम् अस्ति । अस्य शब्दस्य सर्वाणि रूपाणि त्रिषु लिङ्गेषु त्रिषु वचनेषु च 'कतर'शब्दसदृशानि एव भवन्ति । नपुंसकलिङ्गस्य प्रथमाद्वितीययोः एकवचनस्य रूपम् अपि 'कतर' शब्दसदृशम् 'इतरत्' इत्येव भवति ।

<title>९. त्वत्</title>

'त्वत्' अयम्  तकारान्तशब्दः 'भिन्नः /  different' अस्मिन् अर्थे प्रयुज्यते । अस्य शब्दस्य रूपाणि पुंलिङ्गे मरुत्-शब्दवत् , स्त्रीलिङ्गे सरित्-शब्दवत्, तथा नपुंसकलिङ्गे जगत्-शब्दवत् भवन्ति ।

<title>१०. त्व</title>

'त्व' अयम्  अकारान्तशब्दः 'भिन्नः /  different' अस्मिन् अर्थे प्रयुज्यते । अयं शब्दः केवलं वेदेषु प्रयुक्तः दृश्यते । अस्य सर्वाणि रूपाणि 'सर्व'शब्दसदृशानि भवन्ति ।

<title>११. नेम</title>

'अर्धम्' (half) अस्मिन् अर्थे 'नेम' इति शब्दः सर्वादिगणे समाविश्यते । अस्य शब्दस्य सर्वाणि रूपाणि 'सर्व'शब्दसदृशानि भवन्ति ।

उदाहरणम् - 'अर्जुनस्य इमे बाणा नेमे बाणा शिखण्डिनः' (महाभारते भीष्मपर्वे ६.११९.६६) । अत्र 'नेमे बाणाः' इत्युक्ते 'अर्धसङ्ख्यकाः बाणाः' इति । वस्तुतस्तु अत्र 'नेमे' इत्यस्य 'न इमे' इति सन्धिच्छेदं कृत्वा 'न इमे शिखण्डिनः बाणाः' इत्यपि अर्थविधानम् भवितुम् अर्हति ।

<title>१२. सम</title>

'सम' इति शब्दः 'सर्वम्' (all) अस्मिन् अर्थे सर्वनामसंज्ञकः अस्ति । अन्येषु अर्थेषु (यथा - तुल्यः / समानः अस्मिन् अर्थे) अस्य शब्दस्य सर्वनामसंज्ञा न भवति । अस्य शब्दस्य रूपाणि 'सर्व' शब्दसदृशानि एव भवन्ति ।

उदाहरणम् - 'समेषाम् स्वागतम् अत्र' । 'सर्वेषाम् स्वागतम्' इत्याशयः ।

विशेषः - पाणिनिः _यथासङ्ख्यमनुदेशः समानाम्_ [[1.3.10]] अस्मिन् सूत्रे 'समानाम्' इति प्रयोगं करोति । अत्र  विद्यमानः 'सम' इति शब्दः 'तुल्यः' अस्मिन् अर्थे प्रयुक्तः अस्ति, अतः तस्य सर्वनामसंज्ञा न भवति, अतश्च तस्य षष्ठीबहुवचनम् अपि 'समानाम्' इति जायते ।

<title>१३. सिम</title>

'सर्वम्' (all) अस्मिन् अर्थे 'सिम' इति शब्दः सर्वादिगणे समाविश्यते । अस्य शब्दस्य रूपाणि 'सर्व' शब्दसदृशानि एव भवन्ति ।

<title>१४. पूर्वपरावरदक्षिणोत्तरापराधराणि व्यवस्थायामसंज्ञायाम् (गणसूत्रम् १)</title>

अनेन गणसूत्रेण <b>पूर्व, पर, अवर, दक्षिण, उत्तर, अपर, अधर</b>- एतेषाम् सप्तानां शब्दानाम् 'व्यवस्था' अस्मिन् अर्थे संज्ञाभिन्नरूपेण प्रयोगः क्रियते चेत् सर्वनामसंज्ञा भवति ।

किम् नाम व्यवस्था? <b>स्वाभिधेयापेक्षावधिनियमः व्यवस्था</b> इति उच्यते । सामान्यभाषायामस्य अर्थः अयम् - पूर्वपरादयः शब्दाः यदा अवधिम् (मर्यादाम्) दर्शयन्ति, तदा एव तेषाम् अस्मिन् गणे समावेशः भवति । The words पूर्व and others are to be considered as सर्वनाम if they denote some kind of boundary or limit. इयं मर्यादा त्रिविधा वर्तते - स्थलमर्यादा  (spatial limit - above / below / left / right etc), कालमर्यादा (temporal limit - like before / after / earlier / later etc. ) तथा दिग्मर्यादा (The absolute directions like east, west etc) । तदित्थम् -

[अ] 'काशी पूर्वा' इति उच्यते चेत् 'कस्मात् पूर्वा?' (काशीप्रदेशस्य स्थलमर्यादा का?) इति प्रश्नः जायते । अत्र 'पूर्व'शब्दः स्थलस्य अवधिम् दर्शयति, अतः अत्र अस्य सर्वनामसंज्ञा भवति ।

[आ] 'रघुः पूर्वः'  इति उच्यते चेत् 'कस्मात् पूर्वः?' (रघोः कालमर्यादा का?) इति प्रश्नः जायते ।   अत्र 'पूर्व'शब्दः कालस्य अवधिम् दर्शयति, अतः अत्र अस्य सर्वनामसंज्ञा भवति ।

[इ] 'सूर्यः पूर्वस्मात् उदेति' इति उच्यते चेत् अत्र 'पूर्व' शब्दः दिशायाः अवधिम् दर्शयति, अतः अत्र अस्य सर्वनामसंज्ञा भवति ।

संक्षेपेण,  <b>'पूर्व, पर, अवर, दक्षिण, उत्तर, अपर, अधर' एते सर्वे शब्दाः यदा स्थलमर्यादाम् (above / below / left / right etc), कालमर्यादाम् (earlier / later etc) तथा दिग्मर्यादाम् (absolute directions like east, west etc) दर्शयन्ति, तत्र एतेषां सर्वेषां सर्वनामंज्ञा भवति</b> । अस्यैव नाम व्यवस्था । अन्येषु अर्थेषु (इत्युक्ते, यत्र व्यवस्था नास्ति तत्र)  एतेषां सर्वनामसंज्ञा न भवति । यथा - 'दक्षिण' शब्दस्य 'कुशलः' इत्यपि कश्चन अर्थः अस्ति । अस्मिन् अर्थे अयं शब्दः सर्वनामसंज्ञां न स्वीकरोति । अपि च, व्यवस्थायाम् सत्याम् अपि संज्ञारूपेण प्रयुज्यमानाः एते शब्दाः सर्वनामसंज्ञकाः न भवन्ति । यथा - 'उत्तराः कुरवः' इत्यस्मिन् प्रयोगे 'उत्तर' इति शब्दः कुरूणाम् कश्चन प्रदेशस्य संज्ञारूपेण प्रयुक्तः अस्ति । सुमेरुपर्वतस्य (modern-day Uttarakhand) उत्तरदिशि विद्यमानानाम् कुरूणाम् विषये उपयुज्यमाना इयं संज्ञा ।अत्र प्रयुक्तः 'उत्तर' शब्दः संज्ञारूपेण प्रयुज्यते, अतः अयं सर्वनामसंज्ञकः नास्ति ।

पूर्व, पर, अवर, दक्षिण, उत्तर, अपर, अधर - एतेषाम् सर्वेषाम् रूपाणि 'सर्व' शब्दसदृशानि एव भवन्ति । केवलम् पुंलिङ्गस्य प्रथमाबहुवचनस्य रूपम् विकल्पेन 'राम'शब्दसदृशम् भवति - पूर्वे / पूर्वाः इति ।

विशेषः - _पूर्वपरावरदक्षिणोत्तरापराधराणि_ [[1.1.34]] इति किञ्चन (गणसूत्रसदृशम्) पृथक् सूत्रम् अष्टाध्याय्याम् विद्यते । अनेन सूत्रेण पूर्वादीनाम् शब्दानाम् 'जस्' प्रत्यये परे सर्वनामसंज्ञायाः विकल्पेन निषेधः भवति । अस्य फलं तु पुंलिङ्गस्य रूपे एव दृश्यते । अतएव एतेषाम् जस्-प्रत्यये परे रूपाणि विकल्पेन रामशब्दसदृशानि अपि भवन्ति ।

<title>१५. स्वमज्ञातिधनाख्यायाम् (गणसूत्रम् २)</title>

अनेन गणसूत्रेण 'स्व'शब्दस्य 'ज्ञातिः' (बान्धवः / स्वजनः /  relatives), तथा 'धनम्' एतौ अर्थौ विहाय अन्येषु अर्थेषु सर्वनामसंज्ञा भवति ।

'ज्ञातिः' तथा 'धनम्' एतौ विहाय 'स्व'शब्दस्य इतोऽपि द्वौ अर्थौ स्तः । एतयोः अर्थयोः अस्य शब्दस्य सर्वनामसंज्ञा भवति - इति अस्य गणसूत्रस्य आशयः । तद्यथा -

(अ) आत्मा (स्वयम् / oneself) इत्यर्थः । <b>अस्मिन् अर्थे 'स्व'शब्दस्य सर्वनामसंज्ञा भवति</b> । यथा, 'स्वस्मै स्वल्पम् समाजाय सर्वम्', 'कल्पिताः स्वेषु वेश्मसु' (कुमारसम्भवम्, द्वितीयः सर्गः) सेयं स्वदेहार्पण निष्क्रयेण (रघुवंशम्) - इत्यत्र सर्वत्र विद्यमानः 'स्व'शब्दः 'स्वयम्' अस्मिन् अर्थे प्रयुक्तः अस्ति ।

(आ) आत्मीयः (स्वस्य / belonging to oneself) । <b>अस्मिन् अर्थे अपि 'स्व'शब्दस्य सर्वनामसंज्ञा भवति</b> । यथा, 'मया अद्य प्रवेष्टव्या स्वा तनुः' इति प्रयोगः कथासरित्सागरे विद्यते । अत्र 'स्व' इत्युक्ते 'स्वस्य / मम' इति ।

सर्वनामसंज्ञकस्य  अस्य शब्दस्य सर्वाणि रूपाणि 'पूर्व'शब्दसदृशानि एव भवन्ति । अस्यापि पुंल्लिङ्गस्य प्रथमाबहुवचने 'स्वे / स्वाः' इति रूपद्वयं भवति ।

विशेषः - _स्वमज्ञातिधनाख्यायाम्_ [[1.1.35]] इति किञ्चन (गणसूत्रसदृशम्) पृथक् सूत्रम् अष्टाध्याय्याम् विद्यते । अनेन सूत्रेण 'स्व' शब्दस्य 'जस्' प्रत्यये परे सर्वनामसंज्ञायाः विकल्पेन निषेधः भवति । अस्य फलं तु पुंलिङ्गस्य रूपे एव दृश्यते । अतएव 'स्व'शब्दस्य जस्-प्रत्यये परे रूपम् विकल्पेन रामशब्दसदृशम् अपि भवति ।

<title>१६. अन्तरं बहिर्योगोपसंव्यानयोः (गणसूत्रम् ३)</title>

अनेन गणसूत्रेण  'अन्तर' शब्दस्य   'बहिर्योगः' (बहिः स्थितः, located outside) तथा च 'उपसंव्यानम्' (Undergarments) एतयोः अर्थयोः सर्वनामसंज्ञा भवति । यथा - भिक्षुः नगरात् अन्तरः (बहिः) वसति । सः अन्तरम् (अन्तर्वस्त्रम्) धारयति । उभयत्र 'अन्तर'शब्दस्य सर्वनामसंज्ञा भवति ।

सर्वनामसंज्ञकस्य 'अन्तर' शब्दस्य रूपाणि 'पूर्व'शब्दसदृशानि एव भवन्ति । अस्यापि पुंल्लिङ्गस्य प्रथमाबहुवचने 'अन्तरे / अन्तराः' इति रूपद्वयं भवति ।

'अन्तर' शब्दस्य 'मध्ये' इत्यपि कश्चन अर्थः अस्ति । यथा, नगरस्य अन्तरे नदी वहति । अस्मिन् अर्थे 'अन्तर'शब्दस्य सर्वनामसंज्ञा न भवति ।

विशेषः - _अन्तरं बहिर्योगोपसंव्यानयोः_ [[1.1.36]] इति किञ्चन (गणसूत्रसदृशम्) पृथक् सूत्रम् अष्टाध्याय्याम् विद्यते । अनेन सूत्रेण 'अन्तर' शब्दस्य 'जस्' प्रत्यये परे सर्वनामसंज्ञायाः विकल्पेन निषेधः भवति । अस्य फलं तु पुंलिङ्गस्य रूपे एव दृश्यते । अतएव 'अन्तर'शब्दस्य जस्-प्रत्यये परे रूपम् विकल्पेन रामशब्दसदृशम् अपि भवति ।

<title>१७. किम्,  यद्, त्यद्, तद्, एतद्, इदम्, अदस्</title>

अ) 'किम्' इति प्रश्नवाचकः सर्वनामसंज्ञकशब्दः । 'What' इत्यस्मिन् अर्थे अयं शब्दः प्रयुज्यते । यथा - 'किम् अकुर्वत सञ्जय' ।

आ) 'यद्'  इति अनिश्चयवाचकः सर्वनामशब्दः । 'whatever' इत्यस्मिन् अर्थे  अयं शब्दः प्रयुज्यते । यथा - 'यद् यद् आचरति श्रेष्ठः' (यत्किमपि महान् पुरुषः आचरति - इत्यर्थः) ।

इ) त्यद्, तद्, अदस् - एतेषाम् त्रयाणाम् अपि सामान्यः अर्थः 'तत्' ('that') इत्येव । एवमेव 'इदम्' तथा 'एतत्' एतयोः द्वयोः अपि अर्थः 'एतत्' ('this') इत्येव ।  परन्तु अत्र अर्थस्य सूक्ष्मता विशेषरूपेण ज्ञातव्या । तदित्थम् -

- 'त्यद्' तथा 'तद्' एतयोः सर्वनामशब्दयोः प्रयोगः तदा एव भवति यदा वस्तु परोक्षम्  अस्ति । The words त्यद् and तद् are used to indicate an object that is away (not in front of eyes) ।

- 'अदस्' शब्दः तदा प्रयुज्यते यदा वस्तु अक्ष्णः पुरतः परन्तु दूरे अस्ति । The word अदस् is used when an object is in front of eyes, but far away.

- 'इदम्' शब्दस्य प्रयोगः तदा भवति यदा वस्तु अक्ष्णः पुरतः किञ्चित् दूरे अस्ति । The pronoun इदम्   is used to indicate an object that is close, but not very close.

- 'एतत्' शब्दस्य प्रयोगः तदा भवति यदा वस्तु बहु समीपे विद्यते । The word एतत्  is used to indicate an object that is very close.

एतेषाम् अर्थानाम् भेदं दर्शयतुम् एका कारिका ग्रन्थेषु दीयते -

<karika>

इदमस्तु सन्निकृष्टे समीपतरवर्ति चैतदो रूपम् ।

अदसस्तु विप्रकृष्टे तदिति परोक्षे विजानीयात् ॥

</karika>

इदम् शब्दः सन्निकृष्टे, एतद्-शब्दः तस्मात् अपि समीपतरस्य निर्देशार्थम्, अदस्-शब्दः दूरस्य निर्देशार्थम्, तथा च 'तद्' शब्दः परोक्षस्य निर्देशार्थम् भवति, इति अस्याः कारिकायाः अर्थः ।

<title>१८. एक</title>

'एक' इति शब्दस्य अनेके अर्थाः सन्ति । अमरकोशे उच्यते -

<karika>

एकोऽन्यार्थे प्रधाने च, प्रथमे केवले तथा ।

साधारणे समानेऽल्पे, सङ्ख्यायाञ्च प्रयुज्यते ॥

</karika>

इत्युक्ते, 'एक' इति शब्दः 'अन्य', 'प्रधान', 'प्रथम', 'केवल', 'साधारण', 'समान', 'अल्प' तथा  संख्यावाची (one इत्यर्थः) एतेषु अर्थेषु प्रयुज्यते । <b>एतेषु सर्वेषु अर्थेषु 'एक'शब्दस्य सर्वनामसंज्ञा भवति</b> । एतेषु संख्यावाचके अर्थे (one इत्यस्मिन् अर्थे) अयं शब्दः केवलम् एकवचने एव प्रयुज्यते । अन्येषु अर्थेषु तु अस्य शब्दस्य सर्वेषु वचनेषु रूपाणि भवन्ति । अस्य सर्वाणि रूपाणि 'सर्व'शब्दसदृशानि एव भवन्ति ।

विशेषः - 'अनेकः' इति शब्दः'न एकः' इत्यस्मात् समासं कृत्वा सिद्ध्यति । अस्यापि शब्दस्य सर्वनामसंज्ञा भवति ।

<title>१९. द्वि</title>

'द्वि' (two) इति सङ्ख्यावाची शब्दः । अस्यापि शब्दस्य सर्वनामसंज्ञा भवति । अस्य रूपाणि केवलं द्विवचने एव भवन्ति । विभक्तिप्रत्यये परे _त्यदादीनामः_ [[7.2.102]] अनेन सूत्रेण अस्य 'द्व' इति आदेशः भवति, तथा अग्रे 'सर्व' शब्दवदेव रूपाणि भवन्ति ।

<title>२०. युष्मद् , अस्मद्</title>

'You' इत्यस्मिन् अर्थे 'युष्मद्', तथा 'I' इत्यस्मिन् अर्थे 'अस्मद्' इति शब्दः सर्वनामसंज्ञकः अस्ति । प्रत्येकं शब्दस्य त्रिषु अपि लिङ्गेषु समानानि एव रूपाणि भवन्ति । 'युष्मद्' ( 'you' इत्यर्थः) शब्दस्य प्रयोगे क्रियापदस्य मध्यमपुरुषः  प्रयुज्यते, तथा च 'अस्मद्' ('I' इत्यर्थः) शब्दस्य प्रयोगे क्रियापदस्य उत्तमपुरुषः प्रयुज्यते इति स्मर्तव्यम् ।

<title>२१. भवतुँ</title>

'भवतुँ' इति सर्वनामसंज्ञकः शब्दः 'you'  इत्यस्मिन् अर्थे प्रयुज्यते । अस्य प्रयोगे क्रियापदस्य प्रथमपुरुषः प्रयुज्यते । यथा - भवान् गच्छति । अस्मिन् शब्दे तकारोत्तरः उकारः अनुनासिकः अस्ति,  अतः  _उपदेशेऽजनुनासिक इत्_ [[1.3.2]] इत्यनेन तस्य इत्संज्ञा भवति, अग्रे _तस्य लोपः_ [[1.3.9]] इत्यनेन तस्य लोपः अपि जायते ।

ज्ञातव्यम् -

1) 'भू' धातोः शतृ-प्रत्ययान्तरूपम् अपि 'भवत्' इत्येव भवति, परन्तु सः भिन्नः शब्दः । तस्य अर्थः 'यः अस्तिः सः' (the one who exists) इति अस्ति, न हि 'त्वम्' इति । अस्य रूपाणि अपि भिद्यन्ते । यथा,  'भू' धातोः शतृ-प्रत्ययान्तस्य भवत्-शब्दस्य प्रथमैकवचनम् 'भवन्' इति अस्ति, परन्तु 'भवतुँ' इत्यस्य सर्वनामशब्दस्य प्रथमैकवचनम् 'भवान्' इति अस्ति ।

आ) 'भवतुँ' तथा 'युष्मद्' एतयोः अर्थः समानः अस्ति । अद्यतन काले आदरम् / श्रेष्ठत्वं दर्शयितुम् भाषायाम् 'भवतुँ' सर्वनाम्नः प्रयोगः बहुप्रसिद्धः अस्ति । परन्तु एतादृशः भेदः व्याकरणसूत्रैः न ज्ञाप्यते, केवलम् लोकव्यवहारे एव दृग्गोचरः भवति । संस्कृतवाङ्मये तु 'त्वम्' इत्यस्यैव प्रयोगः प्राचूर्येण दृश्यते । यथा,  रामायणे आदौ एव 'महर्षे त्वं समर्थोऽसि' इति नारदः वाल्मीकिं प्रति वदति । अत्र 'त्वम्' इत्यनेनैव शब्देन आदरः / श्रेष्ठत्वम् ज्ञापितम् अस्ति ।

<b>अनेन प्रकारेण सर्वादिगणे आहत्य 41 शब्दाः विद्यन्ते -</b>

सर्व, विश्व, उभ, उभय, यतर, ततर, कतर, एकतर, यतम, ततम, कतम, एकतम, अन्य, अन्यतर, इतर, त्वत्, त्व, नेम, सम, सिम, पूर्व, पर, अवर, दक्षिण, उत्तर, अपर, अधर, स्व, अन्तर, त्यद्, तद्, यद्, एतद्, इदम्, अदस्, एक, द्वि, युष्मद्, अस्मद्, भवतुँ, किम् ।

<title>त्यदादिगणः</title>

त्यदादिगणः इति सर्वादिगणस्य एकः अन्तर्गणः । अस्य आवली इयम् -

<gana>

त्यद्, तद्, यद्, एतद्,  इदम्,  अदस्, एक,  द्वि, ॥ इति त्यदादिगणः ॥ 

<light>केचन वैयाकरणाः अत्र 'युष्मद्, अस्मद्, भवतुँ, किम्' — इत्येतेषाम् अपि परिगणनं कुर्वन्ति ।</light

</gana>

भिन्नेषु सूत्रेषु अस्य पृथक् गणस्य प्रयोगः कृतः अस्ति । यथा - _त्यदादीनामः_ [[7.2.102]], _त्यदादिषु दृशोऽनालोचने कञ्च_ [[3.2.60]] , _त्यदादीनि सर्वैर्नित्यम्_ [[1.2.72]] - आदयः ।

<title>तदन्तग्रहणम्</title>

सर्वादिगणे विद्यमानाः शब्दानाम् विषये तदन्तग्रहणम् अपि इष्यते - इति सिद्धान्तकौमुद्याम् उच्यते । इत्युक्ते, सर्वादिगणस्य शब्दाः येषाम् अन्ते विद्यन्ते तानि समस्तपदानि अपि सर्वनामसंज्ञकानि एव भवन्ति । अतः 'परमसर्व', 'उत्तमविश्व' - एतादृशानां शब्दानाम् अपि अनेन सूत्रेण सर्वनामसंज्ञा भवति ।

<title>वार्त्तिकम् -  <!संज्ञोपसर्जनीभूताः न सर्वादयः!></title>

सर्वादिगणस्य शब्दाः यदा 'संज्ञारूपेण' (इत्युक्ते, विशेषणाम्नः निर्देशार्थम्) अथवा 'उपसर्जनरूपेण' (इत्युक्ते, समासे गौणपदार्थनिर्देशार्थम्) प्रयुज्यन्ते, तदा तेषाम् सर्वनामसंज्ञा न भवति । यथा, 'उत्तर' इति शब्दः मनुष्यस्य नामरूपेण प्रयुज्यते चेत् अयं शब्दः सर्वनामसंज्ञकः न । एवमेव बहुव्रीहिसमासे (यत्र अन्यपदस्य प्रधानत्वं विद्यते तत्र) विद्यमानौ पूर्वोत्तरपदौ उपसर्जनत्वात् सर्वनामसंज्ञकौ न भवतः । अतएव 'पूर्वा च उत्तरा च एतयोर्मध्ये विद्यमानः अन्तरालः' इत्यनेन सिद्धे 'पूर्वोत्तर' शब्दे 'पूर्व' तथा 'उत्तर' एतयोः शब्दयोः सर्वनामसंज्ञा न भवति ।

<title> सर्वनामसंज्ञायाः प्रयोजनम्</title>

अष्टाध्याय्याम् सर्वनामसंज्ञायाः प्रामुख्येन त्रीणि प्रयोजनानि सन्ति । तानि एतादृशानि -

1. सूत्रपाठे भिन्नैः सूत्रैः सर्वनामसंज्ञाविशिष्टाः प्रत्ययाः / आदेशाः / आगमाः उच्यन्ते । यथा -

[अ] _अव्ययसर्वनाम्नः अकच् प्राक् टेः_  [[5.3.71]] इत्यनेन सर्वनामसंज्ञकेभ्यः अकच्-प्रत्ययः विधीयते । यथा, सर्व + अकच् --> सर्वक ।

[आ] सर्वनामसंज्ञकात् परस्य ङे-प्रत्ययस्य पुंलिङ्गे _सर्वनाम्नः स्मै_ [[7.1.14]] इति स्मै-आदेशः भवति । यथा, सर्व + ङे --> सर्वस्मै ।

[इ]  _सर्वनाम्नः स्याड्ढ्रस्वश्च_ [[7.3.114]] इत्यनेन सर्वनामसंज्ञकात्  आबन्तात् परस्य ङित्-प्रत्ययस्य स्याट्-आगमः भवति । यथा - सर्व + ङि --> सर्वस्याम् ।

[ई] _आमि सर्वनाम्नः सुट्_ [[7.1.52]] इत्यनेन सर्वनामसंज्ञकात् परस्य आम्-प्रत्ययस्य सुट्-आगमः भवति । यथा - सर्व + आम् --> सर्वेषाम् ।

आदयः ।

2. प्रकियायाम् केषुचन सोपानेषु सर्वनामसंज्ञक-विशिष्टम् अङ्गकार्यम् भवितुमर्हति । यथा, _आ सर्वनाम्नः_ [[6.3.91]] इत्यनेन सर्वनामसंज्ञकात् 'दृक्' इति स्थिते अङ्गस्य आकारादेशः भवति । त्यद् + दृक् --> त्या + दृक् --> त्यादृक् ।

3. सर्वनामसंज्ञकानां प्रयोगे कुत्रचित् विशिष्टा विभक्तिः विधीयते । यथा, _सर्वनाम्नस्तृतीया च_ [[2.3.37]] अनेन सूत्रेण हेतुनिर्देशे सर्वनामसंज्ञकशब्दात् तृतीया विभक्तिः विधीयते । यथा -  'अन्नस्य हेतुना वसति' इत्यस्य प्रश्नरूपेण परिवर्तनं कुर्मश्चेत् 'कस्य हेतुना वसति' इति तु साधु अस्ति एव, परन्तु 'केन हेतुना वसति' इति प्रयोगः अपि साधु । अत्र 'केन' शब्दः  'हेतु' इत्यस्य विशेषणं नास्ति अपितु 'अन्नस्य' इत्यस्य निर्देशार्थम् एव प्रयुक्तः अस्ति ।  परन्तु तथापि अस्य तृतीयाविभक्तिः भवितुम् अर्हति । एतादृशी तृतीयाविभक्तिः  केवलं सर्वनामसंज्ञकानां विषये एव भवति ।

<title>अन्वर्थसंज्ञा</title>

'सर्वनाम' इति अन्वर्थसंज्ञा / सार्थकसंज्ञा  अस्ति । 'अन्वर्थसंज्ञा' / 'सार्थकसंज्ञा'  इत्युक्ते सा संज्ञा यस्याः अर्थज्ञानम् तस्याम् संज्ञायाम् प्रयुक्तैः शब्दैः / घटकैः दातुम् शक्यते । A technical term whose meaning can be derived using the words used in that term is called an अन्वर्थसंज्ञा ।  यथा,  'सर्वेषां वस्तूनां नामानि दर्श्यन्ते यैः तानि सर्वनामानि' इति भाष्यकारः अस्मिन् विषये वदति  । सामान्यभाषायाम् अस्य अर्थः अयम् - सर्वादिगणे उपस्थितैः शब्दैः सर्वेषाम् वस्तूनां  सामान्यरूपेण निर्देशः भवितुम् अर्हति, अतः तेषाम् 'सर्व-नाम' इति संज्ञा दीयते । यथा - 'तद्' इति शब्दः । अस्य प्रयोगे 'सः अस्ति' इत्यत्र केवलं सामान्यनिर्देशः एव क्रियते, तस्य विशिष्टनिर्देशार्थम् इतोऽपि अधिकः शब्दः आवश्यकः (यथा, सः 'वृक्षः' इति) अतः अयं शब्दः सर्वनामसंज्ञकः अस्ति । The word तद् is a general term which can be used to indicate any object,  not necessarily a unique one. We need to qualify this word with additional data to pinpoint a particular entity - For instance - 'सः वृक्षः' and so on. And therefore, the word 'तद्' qualifies for being a सर्वनाम । यदि सर्वादिगणस्य शब्दाः विशेषणामरूपेण प्रयुज्यते चेत् तैः विशिष्टवस्तुनः निर्देशः भवति, सर्वेषां न, अतः अस्यां स्थितौ तेषां सर्वनामसंज्ञा न भवति । यथा, कस्यचन मनुष्यस्य नाम 'सर्व'  इति अस्ति चेत् अस्मिन् सन्दर्भे 'सर्व' शब्दस्य सर्वनामसंज्ञा न भवति ।

<title>णत्वप्राप्तिः</title>

'सर्वनाम' अस्मिन् शब्दे वस्तुतः _पूर्वपदात् संज्ञायामगः_ [[8.4.3]] इति णत्वं विधीयते । परन्तु निपातनात् तादृशं णत्वं न इष्यते । इत्युक्ते, अस्मिन् सूत्रे प्रयुक्तः 'सर्वनाम'शब्दः निपातनेन णत्वस्य निषेधं करोति इत्यर्थः ।

