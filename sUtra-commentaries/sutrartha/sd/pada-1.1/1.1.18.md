---
index: 1.1.18
sutra: ऊँ

---
'प्रगृह्य' इति  व्याकरणशास्त्रस्य अन्यतमा संज्ञा । अष्टाध्याय्याम् _ईदूदेद्द्विवचनं प्रगृह्यम्_ [[1.1.11]] इत्यतः _ईदूतौ च सप्तम्यर्थे_ [[1.1.19]] एतैः नवभिः सूत्रैः मिलित्वा प्रगृह्यसंज्ञा विधीयते । अस्य सूत्रसमूहस्य इदम् अष्टमम् सूत्रम् । 'उञ्' इत्यस्य स्थाने प्रगृह्यसंज्ञकस्य 'ऊँ' आदेशस्य विधानम् अनेन सूत्रेण क्रियते ।

<title>उञ्-शब्दः</title>

'उञ्' इति कश्चन निपातः । _चादयोऽसत्वे_ [[1.4.57]] अनेन सूत्रेण निर्दिष्टे 'चादिगणे' अयं शब्दः वर्तते । _प्राग्रीश्वरान्निपाताः_ [[1.4.56]] अनेन सूत्रेण अस्य निपातसंज्ञा भवति ।  अस्मात् निपातात् अनन्तरम् 'इति' अयम् शब्दः विद्यते चेत् _उञः_ [[1.1.17]] इत्यनेन अस्य वैकल्पिक-प्रगृह्यसंज्ञा अपि भवति । अस्यामेव स्थितौ अस्य निपातस्य <b>शाकल्यस्य मतेन विकल्पेन प्रगृह्यसंज्ञकः 'ऊँ' (दीर्घः उदात्तः अनुनासिकः ऊकारः) इति आदेशः भवति</b> - इति वर्तमानसूत्रस्य आशयः ।

'उञ्' अस्मिन् शब्दे विद्यमानः 'ञकारः' इत्संज्ञकः अस्ति, अतः तस्य प्रक्रियायाम् आदौ लोपः भवति ।

<title>प्रयोजनम्</title>

अष्टाध्याय्यां प्रगृह्यसंज्ञायाः मुख्यम् प्रयोजनम् अस्ति _प्लुतप्रगृह्या अचि नित्यम्_ [[6.1.125]] इत्यनेन अच्सन्धौ प्रकृतिभावः । अतः 'उ इति' इत्यत्र संहितायाम् सत्याम् त्रीणि कार्याणि सम्भवन्ति -

1.  उ इत्यस्य प्रगृह्यसंज्ञा, ततश्च तस्य प्रगृह्यसंज्ञकः उञ्-आदेशः ।

<pr>

उ + इति

→ ऊँ इति [_ऊँ_ [[1.1.8]] इत्यनेन वैकल्पिकः प्रगृह्यः ऊँ-आदेशः । _प्लुतप्रगृह्या अचि नित्यम्_ [[6.1.125]]  इति अत्र अग्रे सन्धिः निषिध्यते ।]

</pr>

2. उ इत्यस्य प्रगृह्यसंज्ञा, परन्तु उञ्-आदेशाभावः ।

<pr>

उ + इति

→ उ इति [_उञः_ [[1.1.17]] इत्यनेन वैकल्पिकम् प्रगृह्यत्वम् ।  _प्लुतप्रगृह्या अचि नित्यम्_ [[6.1.125]]  इति अत्र अग्रे सन्धिः निषिध्यते ।]

</pr>

3. उ इत्यस्य प्रगृह्यसंज्ञा-अभावः ।

<pr>

उ + इति

→ विति [_इको यणचि_ [[6.1.77]] इति उकारस्य यणादेशे वकारः, ततः वर्णमेलनम्]

</pr>

<title>'अनार्षे' इत्यस्य अनुवृत्तेः प्रयोजनम्</title>

<b>वैदिकवाङ्मयस्य विषये तु 'इति' शब्दे परे 'उ' इत्यस्य निपातस्य ऊँ इति आदेशः न भवति</b> । _सम्बुद्धौ शाकल्यस्येतावनार्षे_ [[1.1.16]] इत्यस्मात् पूर्वसूत्रात् 'अनार्षे' इति शब्दस्य अनुवृत्तिं कृत्वा अयं बिन्दुः अत्र स्पष्टी भवति ।

<title>भाष्यकारकृतः योगविभागः</title>

पाणिनेः मूलसूत्रपाठे  _ऊञः_ [[1.1.17]] तथा _ऊँ_ [[1.1.18]] इत्येतयोः द्वयोः सूत्रयोः स्थाने _उञः ऊँ_ इति एकमेव सूत्रम् निर्मितम् आसीत् । परन्तु महाभाष्ये पतञ्जलिमुनिः अस्य स्थाने _उञः_ [[1.1.17]] तथा _ऊँ_ [[1.1.18]] इति द्वे सूत्रे स्थापितवान् । अस्य योगविभागस्य मुख्यम् प्रयोजनम् अस्ति शाकल्यस्य मतस्य स्पष्टरूपेण प्रतिपादनम् । शाकल्यस्य मतेन 'उञ्' इत्यस्य 'ऊँ' आदेशः विकल्पेन भवति, परन्तु 'ऊँ' आदेशस्य प्रगृह्यसंज्ञा तु नित्यं भवति । इदानीम् _उञः ऊँ_ इति एकमेव सूत्रं विद्यते चेत् तस्मिन् एकं नित्यकार्यम् अपरं च वैकल्पिककार्यम् उक्तं स्यात् इति कारणेन सूत्रार्थवगमने क्लेशः उत्पद्येत, अतः अत्र योगविभागं कृत्वा भाष्यकारेण सूत्रे स्पष्टता आनीता ।

