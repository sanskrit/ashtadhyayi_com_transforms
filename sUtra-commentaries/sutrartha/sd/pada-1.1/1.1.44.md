---
index: 1.1.44
sutra: न वेति विभाषा

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतेषु अन्यतमा अस्ति 'विभाषा' इति संज्ञा । 'निषेधः' (optional negation of a rule - depending on the choice of the user) तथा 'विकल्पः' (optional application of a rule - depending on the choice of the user) एतौ अर्थौ प्रदर्शयितुम् व्याकरणे 'विभाषा' इति संज्ञा प्रयुज्यते, इति अस्य सूत्रस्य आशयः ।



<title>  निषेधनिर्देशार्थम् विभाषाशब्दस्य प्रयोगः (प्राप्तविभाषा)</title>

यत्र आचार्यः प्रारम्भे कञ्चन विधिं पाठयित्वा ततः तस्य वैकल्पिकनिषेधार्थम् 'विभाषा' इति शब्दं प्रयुङ्क्ते , तत्र सा विभाषा <b>प्राप्तविभाषा</b> नाम्ना ज्ञायते । 'पूर्वेण नित्यं प्राप्ते पाक्षिकः निषेधः' इति अस्य अर्थः । यथा - 



1. _ऋहलोर्ण्यत्_ [[3.1.124]] इत्यनेन सूत्रेण सर्वेभ्यः हलन्तधातुभ्यः 'ण्यत्' इति कश्चन कृत्प्रत्ययः भवति । परन्तु अस्य हलन्तधातोः उपधायाम् यदि ऋकारः अस्ति, तर्हि एतम् ण्यत्-प्रत्ययं बाधित्वा _ऋदुपधाच्चाकॢपिचृतेः_ [[3.1.110]] इत्यनेन सूत्रेण 'क्यप्' इति प्रत्ययः विधीयते । अतः मृज्' धातोः विषये अनेन सूत्रेण क्यप्-प्रत्ययः एव भवेत्, न हि ण्यत्-प्रत्ययः । परन्तु मृज्-धातोः विषये द्वावपि प्रत्ययौ इष्येते । एतत् साधयितुम् _मृजेर्विभाषा_ [[3.1.113]] इति सूत्रम् पाठयति । _ऋदुपधाच्चाकॢपिचृतेः_ [[3.1.110]] इत्यनेन पूर्वसूत्रेण नित्यं पाठितस्य क्यप्-प्रत्ययस्य अत्र <b>वैकल्पिकः निषेधः</b> क्रियते, येन पक्षे _ऋहलोर्ण्यत्_ [[3.1.124]] इति ण्यत्-प्रत्ययः अपि भवितुम् अर्हति । इयम् प्राप्तविभाषा । 



2.  'दिवुँ' <{4.0001}> अयं धातुः यदा 'व्यवहारः' अस्मिन् अर्थे प्रयुज्यते, तदा अस्य धातोः कर्मपदस्य _दिवस्तदर्थस्य_ [[2.3.58]] अनेन सूत्रेण षष्ठीविभक्तिः भवति । यथा - 'देवदत्तः शतस्य दीव्यति' (Devadatta does a transaction of 100) । परन्तु यदि दिव्-शब्दः उपसर्गेण सह प्रयुज्यते, तर्हि तत्र कर्मपदस्य षष्ठी तथा द्वितीया एते द्वे अपि विभक्ती इष्येते । अतः _विभाषोपसर्गे_ [[2.3.59]] इत्यनेन सूत्रेण आचार्यः पूर्वेण नित्यं प्राप्ता षष्ठी विकल्पेन निषेधयति, येन 'देवदत्तः शतस्य प्रतिदीव्यति' तथा च 'देवदत्तः शतम् प्रतिदीव्यति' इति द्वे अपि वाक्ये साधुत्वं प्राप्नुतः । अत्रापि पूर्वसूत्रेण नित्यं प्राप्तः विधिः 'विभाषा'शब्देन विकल्प्यते, अतः इयम् 'प्राप्तविभाषा' । 



<title>विकल्पनिर्देशार्थम् विभाषाशब्दस्य प्रयोगः (अप्राप्तविभाषा)</title>

यत्र आचार्यः कस्यापि विधेः विकल्पेन विधानं कर्तुम् 'विभाषा' इति शब्दं प्रयुङ्क्ते , तत्र सा विभाषा <b>अप्राप्तविभाषा</b> नाम्ना ज्ञायते । 'पूर्वेण नैव प्राप्ते पाक्षिकम् विधानम्' इति अस्य अर्थः । यथा - 



1. _गाङ् लिटि_ [[2.4.49]] अनेन सूत्रेण इङ् <{2.0041}> धातोः लिट्लकारस्य विवक्षायाम् 'गाङ्' इति आदेशः भवति । एतादृशः गाङ्-आदेशः लुङ्लकारस्य विषये, लृङ्लकारस्य विषये अपि इष्यते, परन्तु केवलम् विकल्पेनैव । अतः आचार्यः _गाङ् लिटि_ [[2.4.49]] इत्यस्मात् अनन्तरम्  _विभाषा लुङ्लृङोः_ [[2.4.50]] इति सूत्रम् पाठयति । पूर्वसूत्रेण यः विधिः लुङ्लकारस्य लृङ्लकारस्य विषये च नैव प्राप्तः, सः अनेन सूत्रेण विकल्पेन विधीयते, अतः अत्र 'विभाषा' शब्देन 'अप्राप्तविभाषा' निर्दिष्टा अस्ति । 



2. 'गॄ' <{6.0146}> अस्य धातोः रेफस्य 'यङ्'प्रत्यये परे _ग्रोः यङि_ [[8.2.20]] इत्यनेन लकारादेशः भवति । एतादृशः लकारादेशः अजादिप्रत्ययस्य विषये अपि इष्यते, परन्तु केवलं विकल्पेनैव । अतः आचार्यः _ग्रोः यङिः_ [[8.2.20]] अस्मात् सूत्रात् अनन्तरम् _अचि विभाषा_ [[8.2.21]] इति सूत्रम् पाठयति । पूर्वसूत्रेण यः विधिः अजादिप्रत्ययस्य विषये नैव प्राप्तः, सः अनेन सूत्रेण विकल्पेन विधीयते । पूर्वेण नैव प्राप्ते इदं पाक्षिकविधानं कृतम्, अतः इयमपि अप्राप्तविभाषा । 



<title>एकस्मिन्नेव सूत्रे निषेधनिर्देशार्थम् विकल्पनिर्देशार्थम् च विभाषाशब्दस्य प्रयोगः (उभयविभाषा)</title>

कुत्रचित् आचार्यः एकेनैव विभाषाशब्देन निषेधविधानम् विकल्पविधानम् च द्वावपि करोति । एतादृशी विभाषा <b>उभयविभाषा</b> नाम्ना ज्ञायते । 'कुत्रचित् प्राप्तस्य निषेधः, कुत्रचित् अप्राप्तस्य विकल्पः' इति उभयविभाषा । यथा -



1.  येषाम् हलन्तधातूनाम् उपधायाम् ऋकारः अस्ति, तेभ्यः _ऋदुपधाच्चाकॢपिचृतेः_ [[3.1.110]] इत्यनेन सूत्रेण 'क्यप्' इति प्रत्ययः विधीयते । इदानीम्, 'वृष्' धातोः उपधायाम् ऋकारः अस्ति अतः अस्मात् अनेन सूत्रेण क्यप् इत्येव प्रत्ययः भवेत् । एवमेव 'कृ' धातोः उपधायाम् ऋकारः नास्ति, अतः तस्मात् क्यप्-प्रत्ययः नैव भवेत् । परन्तु एतयोः द्वयोः अपि धात्वोः विषये 'क्यप्' तथा 'ण्यत्' एतौ द्वौ अपि प्रत्ययौ इष्येते । इत्युक्ते, वृष्-धातोः विषये _ऋदुपधाच्चाकॢपिचृतेः_ [[3.1.110]] इत्यनेन सूत्रेण नित्यं क्यप्-प्रत्यये प्राप्ते तस्य वैकल्पिकः निषेधः इष्यते, येन पक्षे (अन्यसूत्रेण) ण्यत्-प्रत्ययः अपि भवेत् । एवमेव 'कृ' धातोः विषये अपि पाक्षिकः क्यप्-प्रत्ययः इष्यते । एते द्वे प्रत्ययविधाने कर्तुम् आचार्यः _विभाषा कृवृषोः_ [[3.1.120]] इति एकमेव सूत्रम् निर्माति । अस्मिन् सूत्रे प्रयुक्तः 'विभाषा'शब्दः 'कृ'-धातोः विषये  पूर्वेण अप्राप्तं विधिं विकल्पेन विदधाति, अतः 'अप्राप्तविभाषा'रूपेण प्रयुक्तः अस्ति । 'वृष्' धातोः विषये तु अयं 'विभाषा'शब्दः पूर्वेण नित्यं प्राप्तं विधिं विकल्पेन निषेधयति, अतः 'प्राप्तविभाषा'रूपेण प्रयुक्तः अस्ति । अनेन प्रकारेण एकस्मिन् एव सूत्रे 'विभाषा'शब्दस्य 'प्राप्तविभाषा' तथा 'अप्राप्तविभाषा' इति उभयथा प्रयोगः दृश्यते, अतः इयम् 'उभयविभाषा' । 



2. _सर्वादीनि सर्वनामानि_ [[1.1.27]] अनेन सूत्रेण 'नेम' इति शब्दस्य नित्यं सर्वनामसंज्ञा भवति । परन्तु 'जस्'प्रत्यये परे इयं सर्वनामसंज्ञा विकल्पेनैव इष्यते, येन 'नेमे' तथा 'नेमाः' एते द्वेऽपि रूपे साधुत्वं प्राप्नुयाताम् । एवमेव, 'प्रथम, चरम, तय, अल्प, अर्ध, कतिपय' एतेषां शब्दानां विषये केनापि सूत्रेण सर्वनामसंज्ञा न पाठितः अस्ति, तथापि जस्-प्रत्यये परे एतेषाम् विकल्पेन सर्वनामसंज्ञा अवश्यम् इष्यते । एतत् सर्वम् साधयितुम् आचार्येण _प्रथमचरमतयाल्पार्धकतिपयनेमाश्च_ [[1.1.33]] इति सूत्रं पाठ्यते । अस्मिन् सूत्रे 'विभाषा' इति शब्दः अनुवृत्तिरूपेण आगच्छति । अयं 'विभाषा'शब्दः 

अस्मिन् सूत्रे विद्यामानानाम् 'प्रथम, चरम, तय, अल्प, अर्ध, कतिपय' एतेषां शब्दानाम् पूर्वेण अप्राप्तां सर्वनामसंज्ञाम् विकल्पेन विदधाति, 'नेम'शब्दस्य विषये च पूर्वेण नित्यं प्राप्तां सर्वनामसंज्ञां विकल्पेन प्रतिषेधयति । एकस्मिन् एव सूत्रे 'विभाषा'शब्दस्य 'प्राप्तविभाषा' तथा 'अप्राप्तविभाषा' इति उभयथा प्रयोगः दृश्यते, अतः इयम् 'उभयविभाषा' । 



<title>व्यवस्थाम् दर्शयितुम् विभाषाशब्दस्य प्रयोगः (व्यवस्थितविभाषा)</title>

कुत्रचित् विभाषाशब्दः 'व्यवस्थाम्' (system of usage) दर्शयितुम् प्रयुज्यते । इत्युक्ते, तत्र निषेधः कुत्र भवति विधानं च कुत्र भवति इत्यस्य व्यवस्था व्याख्यानेनैव दीयते, तत् वक्तुः विवक्षाम् नैव अनुसरति । एतादृशी विभाषा <b>व्यवस्थितविभाषा</b> नाम्ना ज्ञायते । यथा -



1. _विभाषा ग्रहः_ [[3.1.143]] इत्यनेन सूत्रेण 'ग्रह्' धातोः 'ण' इति प्रत्ययः भवति, येन 'ग्राह' इति रूपं सिद्ध्यति । अत्र सूत्रे यद्यपि 'विभाषा' इति शब्दः प्रयुक्तः अस्ति, तथापि अत्र प्रयोगकर्तुः विवक्षा (the choice of the user) नैव इष्यते, अपितु अत्र 'ग्रह्-धातोः ण-प्रत्ययः कदा भवेत्' इति व्याख्यातृभिः एव स्पष्टीकृतम् अस्ति - 'जलचरस्य (aquatic animal) निर्देशार्थम् ण-प्रत्ययं कृत्वा 'ग्राह' इति रूपं भवेत्, परन्तु  'ज्योतिषः' निर्देशार्थम् (planetary bodies) 'ण' प्रत्ययः नैव भवेत् - इति अत्र विभाषाशब्दस्य अर्थः । अत्र विभाषाशब्दः 'व्यवस्थाम्' (system of usage) ज्ञापयितुम् प्रयुक्तः अस्ति, अतः अत्र इयम् 'व्यवस्थितविभाषा' । 



2. _प्यायः पी_ [[6.1.28]] इत्यनेन सूत्रेण 'प्याय्' धातोः निष्ठाप्रत्यये परे 'पी' आदेशः कृतः अस्ति । अस्मिन् सूत्रे 'विभाषा' इति शब्दः अनुवृत्तिरूपेण आगच्छति । एतादृशः अत्र स्वीकृतः विभाषाशब्दः प्राप्तविभाषायाः अप्राप्तविभाषायाः वा नैव निर्देशं करोति, अपि तु व्यवस्थितविभाषां दर्शयति । उपसर्गभिन्नस्य एव प्याय्-धातोः निष्ठाप्रत्यये परे 'पी'आदेशः भवेत्, न हि सोपसर्गस्य प्याय्-धातोः - इति व्यवस्था (system of usage) अत्र व्याख्यानैः स्पष्टी भवति । अतः अत्र यद्यपि 'विभाषा' इति उच्यते, तथापि अत्र 'पी' आदेशः करणीयः उत न इति वक्तारं प्रति उक्तः विकल्पः नास्ति (It is not left to the choice of the user) । अतः इयम् व्यवस्थितविभाषा ।



<title>बह्वर्थे प्रयुक्तः विभाषाशब्दः </title>

कुत्रचित् एकः एव विभाषा-शब्दः व्यवस्थितविभाषारूपेण अपि प्रयुज्यते, तथा 'प्राप्तविभाषा / अप्राप्तविभाषा / उभयविभाषा' एतस्मिन् अर्थे अपि प्रयुज्यते । यथा, _विभाषा चिञ्णमुलोः_ [[7.1.69]] अनेन सूत्रेण 'लभ्' धातोः णमुल्-प्रत्यये परे विकल्पेन नुमागमः भवति । अयं नुमागमः पूर्वण अप्राप्तः अस्ति, अतः इयम् अप्राप्तविभाषा । अपि च, उपसर्गस्य विषये इयमेव विभाषा व्यवस्थितविभाषा अस्ति । इत्युक्ते, उपसर्गपूर्वकस्य लभ्-धातोः णमुल्-प्रत्यये परे नित्यम् नुमागमः - इति व्यवस्था अत्र क्रियते । अनेन प्रकारेण अत्र विद्यमानः विभाषाशब्दः अनुपसर्गस्य लभ्-धातोः विषये अप्राप्तविभाषारूपेण  नुमागमस्य विकल्पं प्रदर्शयति (येन लाभंलाभम् तथा लम्भंलम्भम् इति द्वे अपि रूपे भवतः), परन्तु सोपसर्गस्य लभ्-धातोः विषये व्यवस्थितविभाषारूपेण नित्यं नुमागमं विदधाति (येन 'प्रलम्भंप्रलम्भम्' इति एकमेव रूपं सिद्ध्यति) । 



<title>विभाषाप्रतिपादनार्थम् प्रयुक्ताः अन्ये शब्दाः</title>

अष्टाध्याय्यां विभाषाम् प्रदर्शयितुम् त्रयः शब्दाः प्रयुक्ताः दृश्यन्ते - 'वा', 'अन्यतरस्याम्' तथा 'विभाषा' । एतेषाम् त्रयाणाम् अर्थाः तु समानाः एव । These three words are typically seen used in the same meaning, without any particular obvious pattern. However, in this context, one of the western scholars of the recent era, 'Paul Kiparsky' has written a book called 'Panini as a Variationist', in which  he analyses various occurrences of वा, अन्यतरस्याम् and विभाषा from अष्टाध्यायी and tries to build a framework explaining the fine-grained differences between these three words. Interested readers may seek a printed copy of this book. The soft-copies of this book are not available as the book is still copyrighted. 

                                                                   

