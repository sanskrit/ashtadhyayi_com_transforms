---
index: 1.1.65
sutra: अलोऽन्त्यात् पूर्व उपधा

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति  । एतासु अन्यतमा अस्ति 'उपधा' इति संज्ञा । प्रत्येकम् शब्दस्य यः अन्तिमः वर्णः, तस्मात् पूर्वम् विद्यमानस्य वर्णस्य (इत्युक्ते, उपान्त्यवर्णस्य - the second-last letter) 'उपधा' इति संज्ञा भवति - इति अस्य सूत्रस्य आशयः । कानिचन उदाहरणानि एतानि - 



1) 'रामम्' इत्यत्र अन्तिमः वर्णः मकारः, तस्मात् पूर्वम् विद्यमानः अकारः उपधासंज्ञकः ।

2) 'पृच्छ्' इत्यत्र चकारः उपधासंज्ञकः ।

3) 'कृष्ण' इत्यत्र ण्-वर्णः उपधासंज्ञकः ।

4) 'देवः' इत्यत्र विसर्गात् पूर्वः उपस्थितः अकारः उपधासंज्ञकः ।

4) 'हिंस्' इत्यत्र सकारात् पूर्वः उपस्थितः अनुस्वारः उपधासंज्ञकः ।



<title>प्रयोजनम्</title>

अष्टाध्याय्याम् 'उपधा'संज्ञायाः प्रयोगं कृत्वा अनेके विधयः उक्ताः सन्ति । द्वे उदाहरणे एतादृशे -



1. यस्य धातोः अन्ते पवर्गस्य वर्णः अस्ति तथा च उपधायाम् ह्रस्वः अकारः विद्यते, तस्मात् _पोरदुपधात्_ [[3.1.98]] इत्यनेन 'यत्' इति कृत्-प्रत्ययः भवति ।

<pr>

गम्यते इति [कृद्वृत्तिः]

--> गम् + यत् [_पोरदुपधात्_ [[3.1.98]] इत्यनेन 'यत्' प्रत्ययः]

--> गम् + य [इत्संज्ञालोपः]

--> गम्य 

</pr>



2. धातोः उपधायाम् विद्यमानस्य (दीर्घ)ॠकारस्य _उपधायाश्च_ [[7.1.101]] इत्यनेन इकारादेशः भवति । एवमेव धातोः उपधायां विद्यमान: यः रेफः तस्य उपधावर्णस्य _उपधायां च_ [[8.2.68]] इति त्रिपादीसूत्रेण लोपः भवति ।

<pr>

कॄत् + णिच्  [चुरादिगणस्य कॄत्-धातोः स्वार्थिकः णिच्-प्रत्ययः]

--> कॄत् + इ [इत्संज्ञालोपः]

--> किर् त् + इ [_उपधायाश्च_ [[7.1.101]] इति उपधा-ॠकारस्य इकारादेशः । _उरण् रपरः_ [[1.1.51]] इति सः रपरः ]

--> कीर् त् + इ [_उपधायां च_ [[8.2.78]] इति उपधायाम् विद्यमानस्य रेफस्यापि उपधायाम् विद्यमानस्य इकारस्य दीर्घः]

--> कीर्ति [_सनाद्यन्ता धातवः_ [[3.1.32]] इति धातुसंज्ञा]

</pr>



अष्टाध्याय्याम् 'उपधा'संज्ञायाः साक्षात् प्रयोगः बहुषु (40+) सूत्रेषु कृतः दृश्यते । अनुवृत्तिरूपेण तु अन्येषु सूत्रेषु अपि अस्याः संज्ञायाः प्रयोगः भवितुम् अर्हति ।