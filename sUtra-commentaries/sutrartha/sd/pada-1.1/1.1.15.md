---
index: 1.1.15
sutra: ओत्

---
'निपात' इति संज्ञा _प्राग्रीश्वरान्निपाताः_ [[1|4|56]] अनेन सूत्रेण पाठ्यते । _प्राग्रीश्वरान्निपाताः_ [[1|4|56]] अस्मात् सूत्रात् _अधिरीश्वरे_ [[1|4|97]] इति यावत् पाठिताः शब्दाः निपातसंज्ञकाः सन्ति । यथा - च, प्र, नमस् आदयः ।  एतेषु पाठिताः  ओकारान्तनिपाताः एते -  ओ, अहो, हो, आहो, उताहो, नो, अथो । एते सर्वे  वर्तमानसूत्रेण प्रगृह्यसंज्ञां स्वीकुर्वन्ति ।   



 यथा - अहो ईशाः ।  नो इदानीम्। अथो इति ।  एतेषु उदाहरणेषु  प्रगृह्यत्वात् अच्सन्धिः न भवति । 