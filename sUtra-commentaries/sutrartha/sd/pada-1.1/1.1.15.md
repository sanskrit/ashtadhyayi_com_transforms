---
index: 1.1.15
sutra: ओत्

---
'प्रगृह्यम्' इति  व्याकरणशास्त्रस्य अन्यतमा संज्ञा । अष्टाध्याय्याम् _ईदूदेद्द्विवचनं प्रगृह्यम्_ [[1।1।11]] इत्यतः _ईदूतौ च सप्तम्यर्थे_ [[1।1।19]] एतैः नवभिः सूत्रैः मिलित्वा प्रगृह्यसंज्ञा विधीयते । अस्य सूत्रसमूहस्य इदम् पञ्चमम् सूत्रम् । अनेन सूत्रेण ओकारान्तनिपातानाम् प्रगृह्यसंज्ञा भवति । 



किं नाम निपातः ? व्याकरणशास्त्रे शब्दानां कश्चन समूहः 'निपातः' नाम्ना ज्ञायते ।_प्राग्रीश्वरान्निपाताः_ [[1|4|56]] अस्मात् सूत्रात् आरभ्य _अधिरीश्वरे_ [[1|4|97]] इति यावत्सु सर्वेषु सूत्रेषु 'निपातसंज्ञकाः' शब्दाः पाठिताः सन्ति । एतेषु सर्वेषु निपातेषु विद्यमानाः ये निपाताःओकारान्ताः सन्ति, तेषाम् अत्र प्रगृह्यसंज्ञा विधीयते । 



ओकारान्तनिपातानाम् आवली इयम् - ओ, अहो, हो, आहो, उताहो, नो, अथो । एते सर्वे शब्दाः वर्तमानसूत्रेण प्रगृह्यसंज्ञां स्वीकुर्वन्ति ।   



प्रगृह्यसंज्ञायाः मुख्यम् प्रयोजनम् अस्ति _प्लुतप्रगृह्या अचि नित्यम्_ [[6।1।125]] इत्यनेन अच्सन्धौ प्रकृतिभावः । अतः 'अहो ईशाः', 'नो इदानीम्ः', 'अथो इति' एतेषु उदाहरणेषु अच्सन्धिः न भवति । 