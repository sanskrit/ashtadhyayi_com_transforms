---
index: 1.1.17
sutra: उञः

---
'प्रगृह्यम्' इति  व्याकरणशास्त्रस्य अन्यतमा संज्ञा । अष्टाध्याय्याम् _ईदूदेद्द्विवचनं प्रगृह्यम्_ [[1।1।11]] इत्यतः _ईदूतौ च सप्तम्यर्थे_ [[1।1।19]] एतैः नवभिः सूत्रैः मिलित्वा प्रगृह्यसंज्ञा विधीयते । अस्य सूत्रसमूहस्य इदम् सप्तमं सूत्रम् । 'उञ्' इति निपातस्य अनेन सूत्रेण विकल्पेन प्रगृह्यसंज्ञा विधीयते ।



'उञ्' इति कश्चन निपातः । _चादयोऽसत्वे_ [[1।4।57]] अनेन सूत्रेण निर्दिष्टे 'चादिगणे' अयं शब्दः वर्तते । _प्राग्रीश्वरान्निपाताः_ [[1।4।56]] अनेन 

सूत्रेण अस्य निपातसंज्ञा भवति ।  अस्य निपातस्य _निपात एकाजनाङ्_ [[1।1।14]] इत्यनेन नित्यरूपेण प्रगृह्यसंज्ञायां प्राप्तायाम्  'इति' शब्दे परे तस्य केवलम् शाकलस्य मतेन एव प्रगृह्यसंज्ञा भवति - इति अस्य सूत्रस्य आशयः । अस्याः प्रगृह्यसंज्ञायाः मुख्यम् प्रयोजनम् अस्ति _प्लुतप्रगृह्या अचि नित्यम्_ [[6।1।125]] इत्यनेन अच्सन्धौ प्रकृतिभावः । अतः 'उ इति' इत्यत्र संहितायाम् सत्याम् अपि सन्धिः न भवति ।



अस्मिन् सूत्रे 'शाकल्यस्य' इति अनुवृत्तिः विकल्पविधानार्थम् क्रियते । इत्युक्ते,  'उ इति' अस्मिन् प्रयोगे <b>उकारस्य विकल्पेन एव प्रगृह्यसंज्ञा भवति</b> इति आशयः । अतः विकल्पसंज्ञायाः अभावपक्षे _इको यणचि_ [[6।1।77]] इति यणादेशं कृत्वा 'विति' अयं प्रयोगः अपि सिद्ध्यति । 



<b>वैदिकवाङ्मयस्य विषये तु 'इति' शब्दे परे 'उ' इत्यस्य निपातस्य शाकल्यमतेन अपि प्रगृह्यत्वम् नास्ति</b> । यथा - 'उ इति' अस्मिन् वैदिकवाक्ये उकारस्य प्रगृह्यसंज्ञा न भवति । _सम्बुद्धौ शाकल्यस्येतावनार्षे_ [[1।1।16]] इत्यस्मात् पूर्वसूत्रात् 'अनार्षे' इति शब्दस्य अनुवृत्तिं कृत्वा अयं बिन्दुः अत्र स्पष्टी भवति ।

