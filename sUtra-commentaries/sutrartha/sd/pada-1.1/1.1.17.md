---
index: 1.1.17
sutra: उञः

---
'उञ्' इति कश्चन निपातः । _चादयोऽसत्वे_ [[1।4।57]] अनेन सूत्रेण निर्दिष्टे 'चादिगणे' अयं शब्दः वर्तते । _प्राग्रीश्वरान्निपाताः_ [[1।4।56]] अनेन अस्य निपातसंज्ञा भवति ।  अस्य निपातस्य _निपात एकाजनाङ्_ [[1।1।14]] इत्यनेन नित्यरूपेण प्रगृह्यसंज्ञायां प्राप्तायामवैदिके 'इति' शब्दे परे अनेन सूत्रेण सा विकल्प्यते - इत्युक्ते,  विकल्पेनैव प्रगृह्यसंज्ञा भवति । प्रगृह्यसंज्ञायाः अभावात् _इको यणचि_ [[6।1।77]] इति यणादेशं कृत्वा रूपं सिद्ध्यति ।         



यथा - उ इति → उ इति / विति ।   ज्ञातव्यम् -   उञ्-इत्यत्र ञकारस्य इत्संज्ञा लोपः भवति, अतः दृश्यरूपेण 'उ' इत्येव अवशिष्यते ।             