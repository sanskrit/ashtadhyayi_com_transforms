---
index: 1.1.60
sutra: अदर्शनं लोपः

---
यस्य वर्णस्य दर्शनम् / श्रवणम् / उच्चारणम् / उपलब्धिः  न भवति, तस्य वर्णस्य  'लोपः' भवति इत्युच्यते । 

   

'लोप'संज्ञायाः प्रयोगः एतादृशेषु सूत्रेषु क्रियते - _लोपः शाकल्यस्य_ [[8।3।19]] , _लोपो व्योर्वलि_ [[6।1।66]], _लोपो यि_ [[6।4।118]] आदयः ।



ज्ञातव्यम् - 'लोपः' इत्युक्ते 'विनाशः' इति न । वर्णानाम् विनाशः न भवितुं शक्यते । लोपः इत्युक्ते केवलं अदर्शनम् । यस्य वर्णस्य लोपः भवति, सः यद्यपि न दृश्यते, प्रक्रियायां च भागं न स्वीकरोति,  तथापि सः तत्रैव अस्ति । स्थानिवद्भावादीनि कार्याणि कर्तुम् तस्य तत्रैव स्थापनमावश्यकमस्ति ।