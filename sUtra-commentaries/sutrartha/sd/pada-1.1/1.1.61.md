---
index: 1.1.61
sutra: प्रत्ययस्य लुक्श्लुलुपः

---
प्रत्ययस्य अदर्शनम् दर्शयितुम् सूत्रपाठे तिसृणाम् संज्ञानाम् प्रयोगः क्रियते - लुक्, श्लु, तथा लुप् । यथा - 



1. _ण्यक्षत्रियार्षञितो यूनि लुगणिञोः_ [[2।4।58]] अस्मिन् सूत्रे लुक्-संज्ञां प्रयुज्य प्रत्ययस्य लोपः उच्यते ।

2. _जुहोत्यादिभ्यः श्लुः_ [[2।4।75]] अस्मिन् सूत्रे श्लु-संज्ञां  प्रयुज्य प्रत्ययस्य लोपः उच्यते ।

3. _लुप् च_ [[4।3।166]] इत्यनेन लुप्-संज्ञां प्रयुज्य प्रत्ययस्य लोपः उच्यते ।



केषुचन स्थलेषु केवलं 'लोप'संज्ञां प्रयुज्य अपि प्रत्ययस्य लोपः दीयते । यथा - _णेरनिटि_ [[6।4।51]] अनेन सूत्रेण 'लोप' संज्ञां प्रयुज्य प्रत्ययस्य लोपः उक्तः अस्ति ।



प्रत्ययस्य लोपस्य तिस्रः संज्ञाः किमर्थम् प्रोक्ताः? प्रत्येकम् लोपसंज्ञाविशिष्टस्य कार्यं विद्यते । अतः प्रत्ययस्य लोपः कया संज्ञया कृतः अस्ति तस्य ज्ञानम् लोपसमये आवश्यकमस्ति ।



लुक्/श्लु/लुप्-एताः तिस्रः संज्ञाः 'लु' इत्यनेन अपि गृह्यन्ते । _न लुमताङ्गस्य_ [[1।1।63]] अस्मिन् सूत्रे 'लु' इत्यनेन एतासां तिसृणाम् ग्रहणं भवति ।

                                                                                                 

एतासाम् तिसृणाम् संज्ञानाम् विषये बिन्दुद्वयम् प्रामुख्येन ज्ञातव्यम् -

1. यदि केवलं 'लोपः' इति शब्दस्य प्रयोगं कृत्वा प्रत्ययलोपः भवति, तर्हि _अलोऽन्त्यस्य_  [[1।1।52]] इत्यनेन प्रत्ययस्य केवलं अन्तिमवर्णस्यैव लोपः भवति । परन्तु यदि लुक् / श्लु / लुप् एताभ्यः काचन संज्ञया लोपः क्रियते, तर्हि सम्पूर्णप्रत्ययस्य लोपः भवति ।

2. यदि केवलं 'लोपः' इति शब्दस्य प्रयोगं कृत्वा प्रत्ययलोपः भवति, तर्हि प्रत्ययस्य लोपे कृते अपि लुप्तप्रत्ययनिमित्तकमङ्गकार्यम् क्रियते एव । परन्तु यदि लुक् / श्लु / लुप् एताभ्यः काचन संज्ञया लोपः क्रियते, तर्हि लुप्तप्रत्ययनिमित्तकमङ्गकार्यम् न भवितुमर्हति ।