---
index: 1.1.67
sutra: तस्मादित्युत्तरस्य

---
अष्टाध्याय्याम् भिन्नेषु सूत्रेषु यत्र पञ्चमीविभक्तेः प्रयोगः कृतः दृश्यते, तत्र निर्दिष्टम् कार्यम् तस्मात् शब्दात् अव्यवहितस्य परस्य भवति ।

यथा - _झयो होऽन्यतरस्याम्_ [[8.4.62]] इत्यत्र 'झयः' इति पञ्चम्यन्तम् पदमस्ति । अस्य अर्थः - झय्-वर्णात् परस्य हकारस्य विकल्पेन पूर्वसवर्णः भवति ।

सामान्यरूपेण सूत्राणामर्थज्ञाने पञ्चमीविभक्तेः पदम् स्वीकृत्य 'परस्य' इति उच्यते । यथा, 'झय्-वर्णात् परस्य हकारस्य विकल्पेन पूर्वसवर्णः भवति' इति ।

ज्ञातव्यम् -

1. सूत्रमेतत् 'परिभाषा'सूत्रमस्ति । <ऽअनियमे नियमकारिणी परिभाषाऽ> अनेन सिद्धान्तेन परिभाषायाः प्रयोगः तत्रैव भवति यत्र कश्चन अनियमः (सन्देहः) अस्ति । अतः यत्र पञ्चमीविभक्तेः अर्थः स्पष्टः अस्ति, तत्र अस्य सूत्रस्य प्रयोगः न करणीयः ।

2. अस्मिन् सूत्रे आचार्येण 'तस्मात्  इति निर्दिष्टे' इति उक्तमस्ति । अत्र 'तस्मात्' इत्यनेन आचार्यः 'पञ्चमी' इत्यस्य निर्देशः करोति, तद्-शब्दस्य पञ्चम्येकवचनस्य न । 