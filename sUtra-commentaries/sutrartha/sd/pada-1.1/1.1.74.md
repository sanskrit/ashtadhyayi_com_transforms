---
index: 1.1.74
sutra: त्यदादीनि च

---
'वृद्ध' इति व्याकरणविशिष्टा काचन संज्ञा । ये शब्दाः 'त्यदादिगणे' सन्ति, तेषाम् वर्तमानसूत्रेण 'वृद्ध'संज्ञा भवति । 



त्यदादिगणः अयम् 'सर्वादिगणस्य' उपगणः अस्ति । अस्मिन् गणे द्वादश सर्वनामशब्दाः समाविश्यन्ते - त्यद्, तद्, यद्, एतद्, इदम्, अदस्, एक, द्वि, युष्मद्, अस्मद्, भवतुँ, किम् ।  एतेषां सर्वेषामनेन सूत्रेण 'वृद्ध'संज्ञा भवति । 



'वृद्ध' संज्ञायाः प्रयोगः _वृद्धात् छः_ [[4|2|114]], _अवृद्धाभ्यः नदीमानुषीभ्यः तन्नामिकाभ्य_ [[4|1|113]] एतादृशेषु सूत्रेषु कृतः अस्ति । 



ज्ञातव्यम् - _वृद्धिर्यस्याचामादिस्तद् वृद्धम्_ [[1।1।73]] इत्यनेन अपि 'वृद्ध'संज्ञा दीयते । 

          

