---
index: 1.1.52
sutra: अलोऽन्त्यस्य

---
एतत् परिभाषासूत्रमस्ति । <ऽअनियमे नियमकारिणी परिभाषाऽ> इत्यनेन परिभाषासूत्राणाम् प्रयोजनं स्पष्टीक्रियते । यत्र कस्यचन सूत्रस्य अर्थज्ञाने सन्देहः जायते, तर्हि तस्य सन्देहस्य निवारणम् परिभाषासूत्राणि कुर्वन्ति । यथा - वर्तमानसूत्रेण प्रोक्तया परिभाषया एतत् ज्ञायते, यत् -        यदि कस्मिंश्चित् सूत्रे षष्ठीनिर्दिष्टस्य शब्दस्य आदेशः उक्तः अस्ति, परन्तु अयमादेशः 'कस्य वर्णस्य भवति' अस्मिन् विषये स्पष्टरूपेण उक्तम् नास्ति, तर्हि  सः आदेशः तस्य शब्दस्य केवलं अन्तिमवर्णस्यैव करणीयः ।

यथा - _त्यदादीनामः_ [[7.2.102]] अनेन सूत्रेण त्यदादीगणस्य शब्दानाम् 'अ' इति आदेशः विधीयते । अस्मिन् सूत्रे 'त्यदादीनाम्' इति षष्ठ्यन्तं पदमस्ति, यस्य स्थाने आदेशः प्रोक्तः अस्ति । अतः वर्तमानसूत्रेण त्यदादिगणस्य शब्दस्य अन्तिमवर्णस्य स्थाने अयमकारादेशः भवतीति ज्ञायते । यथा - 'तत् + औ' इत्यस्य प्रक्रियायाम् -

तत्  + औ

→ त अ + औ [_त्यदादीनामः_ [[7.2.102]] अनेन सूत्रेण त्यदादीगणस्य शब्दानाम् 'अ' इति आदेशः। _अलोऽन्त्यस्य_ [[1.1.52]] इत्यनेन अन्तिमवर्णस्य आदेशः]

→ त औ [_अतो गुणे_ [[6.1.97]] इति पररूप-एकादेशः अकारः]

→ तौ [_वृद्धिरेचि_ [[6.1.88]] इति वृद्धि-एकादेशः]

ज्ञातव्यम् - एतत् सूत्रम् औत्सर्गिकसूत्रमस्ति । _ङिच्च_ [[1.1.53]],  _आदेः परस्य_ [[1.1.54]], _अनेकाल् शित् सर्वस्य_ [[1.1.55]] एतानि त्रीणि सूत्राणि अस्य अपवादरूपेण विधीयन्ते ।  एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/e/2PACX-1vTT5OtyR8-56DCNkW_OSCMZ1F5HN_CTexthjfrBUxbELksLFR-tLfR-6S0-4KDmn4KsOZSZzw3d-yEH/pub' target='_blank'> अस्मिन् लेखे </a> निर्दिष्टमस्ति ।   