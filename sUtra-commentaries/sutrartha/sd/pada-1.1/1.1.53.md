---
index: 1.1.53
sutra: ङिच्च

---
यदि कस्मिंश्चित् सूत्रे उक्ते आदेशे ङकारः इत्संज्ञकः अस्ति, तर्हि सः आदेशः अनेकाल् भवेत् वा एकाल्, सर्वदा  स्थानिनः अन्तिमवर्णस्य स्थाने एव भवति ।



यथा - _अनङ् सौ_ [[7.1.93]] अनेन सूत्रेण सखि-शब्दस्य सुँ-प्रत्यये परे अनङ्-आदेशः भवति । वस्तुतः अयमनेकाल्-आदेशः अस्ति, अतः _अनेकाल् शित् सर्वस्य_ [[1.1.55]] इत्यनेन सः सम्पूर्ण-स्थानिनः स्थाने भवेत् । परन्तु अयमादेशः ङित्-अस्ति, अतः _ङिच्च_ इत्यनेन केवलं स्थानिनः अन्तिमर्वणस्य स्थाने एव अयं आदेशः भवति । अतः प्रक्रिया एतादृशी जायते - 

  

सखि + सुँ

→ सख् अन् सुँ [ _अनङ् सौ_ [[7.1.93]] इति सखि-शब्दस्य अनङ्-आदेशः । _ङिच्च_ [[1.1.53]] इति अन्त्यादेशः । अतः अयम् सखि-शब्दस्य अन्तिम-इकारस्य स्थाने भवति । ]       

→ सखान्स् [_सर्वनामस्थाने चासम्बुद्धौ_ [[6.4.8]] इत्यनेन सर्वनामस्थाने परे नकारान्तस्य अङ्गस्य उपधायाः दीर्घः ]

→ सखान् [ _हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सुँ-प्रत्ययस्य लोपः]                       

→ सखा [_नलोपः प्रातिपदिकान्तस्य_ [[8.2.7]] इति नलोपः]



विशेषः - अष्टाध्याय्यामादेशस्थानविधायकानि चत्वारि सूत्राणि सन्ति । एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/e/2PACX-1vTT5OtyR8-56DCNkW_OSCMZ1F5HN_CTexthjfrBUxbELksLFR-tLfR-6S0-4KDmn4KsOZSZzw3d-yEH/pub' target='_blank'>  अस्मिन् लेखे </a> निर्दिष्टमस्ति ।   