---
index: 1.1.53
sutra: ङिच्च

---
एतत् अष्टाध्याय्याम् विद्यमानं परिभाषासूत्रम् अस्ति । <b>यस्मिन् आदेशे ङकारः इत्संज्ञकः अस्ति, सः आदेशः स्थानिनः केवलम् अन्तिमवर्णस्य स्थाने एव भवति</b> इति अस्य सूत्रस्य आशयः । _अनेकाल्शित्सर्वस्य_ [[1.1.55]] इत्यनेन सम्पूर्ण-स्थानिनः विषये आदेशे प्राप्ते, तद्बाधित्वा केवलम् अन्तिमवर्णस्यैव स्थाने आदेशविधानार्थम् इदं सूत्रम् निर्मितम् अस्ति ।  कानिचन उदाहरणानि एतानि —

1. _अनङ् सौ_ [[7.1.93]] अनेन सूत्रेण सखि-शब्दस्य सुँ-प्रत्यये परे अनङ्-आदेशः भवति । अयम् आदेशः ङित्-अस्ति, अतः _ङिच्च_ इत्यनेन केवलं स्थानिनः अन्तिमर्वणस्य स्थाने एव अयं आदेशः भवति । प्रक्रिया इयम् —

<pr>

सखि + सुँ [प्रथमैकवचनस्य प्रत्ययः]

→ सख् अन् सुँ [ _अनङ् सौ_ [[7.1.93]] इति सखि-शब्दस्य अनङ्-आदेशः । _ङिच्च_ [[1.1.53]] इति अन्त्यादेशः । अतः अयम् सखि-शब्दस्य अन्तिम-इकारस्य स्थाने भवति । ]

→ सखान्स् [_सर्वनामस्थाने चासम्बुद्धौ_ [[6.4.8]] इत्यनेन सर्वनामस्थाने परे नकारान्तस्य अङ्गस्य उपधायाः दीर्घः ]

→ सखान् [ _हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सुँ-प्रत्ययस्य लोपः]

→ सखा [_नलोपः प्रातिपदिकान्तस्य_ [[8.2.7]] इति नलोपः]

</pr>

2. _आनङ् ऋतो द्वन्द्वे_ [[6.3.25]] इति सूत्रेण केषुचन द्वन्द्वसमासेषु पूर्वपदस्य आनङ्-आदेशः भवति । अयम् अपि ङित्त्वात् अन्त्यस्य स्थाने विधीयते । यथा, 'माता च पिता च' इत्यस्मिन् द्वन्द्वसमासे 'होतृ' इति पूर्वपदस्य आनङ्-आदेशे कृते 'मातापितरौ' इति रूपं सिद्ध्यति । प्रक्रिया इयम् —

<pr>

माता च पिता च [_चार्थे द्वन्द्वः_ [[2.2.29]] इति द्वन्द्वसमासः]

→ मातृ सुँ पितृ सुँ [अलौकिकविग्रहः । _कृत्तद्धितसमासाश्च_ [[1.2.46]] इति प्रातिपदिकसंज्ञा]

→ मातृ पितृ औ [_सुपो धातुप्रातिपदिकयोः_ [[2.4.71]] इति विभक्तिप्रत्यययोः लुक् । ततः द्विवचनस्य निर्देशार्थम् औ-प्रत्ययः ।]

→ मात् आनङ् पितृ औ [_आनङ् ऋतो द्वन्द्वे_ [[6.3.25]] इति मातृ-शब्दस्य आनङ्-आदेशः । _ङिच्च_ [[1.1.53]] इति अन्त्यादेशः]

→ मात् आन् पितृ औ [ङकारस्य _हलन्त्यम्_ [[1.3.3]] इति इत्संज्ञा, _तस्य लोपः_ [[1.3.9]] इति लोपः । नकारोत्तरः अकारः उच्चारणार्थः, सोऽपि लुप्यते ।]

→ मातान् पितर् ओ [_ऋतो ङिसर्वनामस्थानयोः_ [[7.3.110]] इति ऋकारस्य  सर्वनामस्थानसंज्ञके औ-प्रत्यये परे गुणादेशः । _उरण् रपरः_ [[1.1.51]] इति रपरः]

→ मातापितरौ [_नलोपः प्रातिपदिकान्तस्य_ [[8.2.7]] इति नकारस्य लोपः]

</pr>

3. _जायायाः निङ्_ [[5.4.134]] इत्यनेन बहुव्रीहिसमासस्य उत्तरपदरूपेण विद्यमानस्य 'जाया'शब्दस्य निङ्-आदेशः भवति । ङित्त्वात् अयम् अन्त्यस्य स्थाने एव विधीयते । प्रक्रिया इयम् —

<pr>

वृद्धा जाया अस्य इति [_अनेकमन्यपदार्थे_ [[2.2.24]] इति बहुव्रीहिसमासः]

→ वृद्धा + जाया  [_कृत्तद्धितसमासाश्च_ [[1.2.46]] इति प्रातिपदिकसंज्ञा । _सुपो धातुप्रातिपदिकयोः_ [[2.4.71]] इति सुप्-प्रत्यययोः लोपः]

→ वृद्ध + जाया [_स्त्रियाः पुंवद्भाषितपुंस्कादनूङ् ..._ [[6.3.34]] इति पुंवद्भावः]

→ वृद्ध + जाय् निङ् [_जायायाः निङ्_ [[5.4.134]] इत्यनेन जाया-शब्दस्य निङ्-आदेशः । _ङिच्च_ [[1.1.53]] इति अयम् अन्त्यादेशः, अतः अयं यकारोत्तस्य आकारस्य स्थाने भवति ।]

→ वृद्ध + जाय् नि [ङकारस्य _हलन्त्यम्_ [[1.3.3]] इति इत्संज्ञा, _तस्य लोपः_ [[1.3.9]] इति लोपः]

→‌वृद्धजानि [_लोपो व्योर्वलि_ [[6.1.66]] इति यकारलोपः]

</pr>

<title>तातङ्-आदेशस्य विषये अस्य सूत्रस्य अप्राप्तिः</title>

लोटलकारस्य प्रथमपुरुषैकवचनस्य 'तु'-प्रत्ययस्य _तुह्योस्तातङ्ङाशिष्यन्यतरस्याम्_ [[7.1.35]] इत्यनेन विकल्पेन तातङ्-आदेशः भवति । अस्मिन् आदेशे विद्यमानः ङकारः गुणवृद्धिनिषेधकार्यार्थम् स्थापितः अस्ति, न हि अन्त्यादेशकार्यार्थम् । अतः तातङ्-आदेशः _अनेकाल्शित्सर्वस्य_ [[1.1.55]] इत्यनेन सम्पूर्णस्य तु-प्रत्ययस्य स्थाने एव भवति ।यथा, 'पठतात्' इति शब्दस्य प्रक्रिया इयम् —

<pr>

पठँ (व्यक्तायां वाचि, भ्वादिः, <{1.381}>)

→‌ पठ् + लोट् [_आशिषि लिङ्लोटौ_ [[3.3.173]] इत्यनेन आशिषि अर्थे लोट्लकारस्य विधानम् ।]

→ पठ् + तिप् [_तिप्तस्झि..._ [[3.4.78]] इति प्रथमैकवचनस्य विवक्षायाम् तिप्-प्रत्ययः]

→ पठ् + शप् + तिप् [_कर्तरि शप्_ [[3.1.68]] इति शप्-विकरणप्रत्ययः]

→ पठ् + अ + तु [_एरुः_ [[3.4.86]] इति उकारादेशः]

→ पठ् + अ + तातङ् [_तुह्योस्तातङ्ङाशिष्यन्यतरस्याम्_ [[7.1.35]] इति तु-प्रत्ययस्य तातङ्-आदेशः । अयं _अनेकाल्शित्सर्वस्य_ [[1.1.55]] इत्यनेन सर्वादेशरूपेण विधीयते ।]

→ पठतात् [ङकारस्य इत्संज्ञा, लोपः । तकारोत्तरः अकारः उच्चारणार्थः, सोऽपि लुप्यते ।]

</pr>



→ पठ् + 



</pr>