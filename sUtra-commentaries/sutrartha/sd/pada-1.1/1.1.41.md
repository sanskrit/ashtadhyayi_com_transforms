---
index: 1.1.41
sutra: अव्ययीभावश्च

---
_अव्ययीभावः_ [[2।1।5]] अस्मिन् अधिकारे अव्ययीभावसमासविधानं क्रियते । एतानि सर्वे अव्ययीभाव-समस्तपदानि अव्ययानि भवन्ति । यथा -



1. _अव्ययं विभक्तिसमीपसमृद्धि.._ [[2।1।6]] इत्यनेन 'हरौ इति' इत्यस्मिन् अर्थे 'अधिहरि' इति अव्ययीभाव-समस्तपदम् जायते । एतत् अव्ययसंज्ञकं भवति ।



2. _यथासादृश्ये_ [[2।1।7]] इ्तयनेन 'यथाध्यापकम्', 'यथाध्यापकम्'  एतादृशानि अव्ययानि सिद्ध्यन्ति ।



3. _आङ् मर्यादाभिविध्योः_ [[2।1।13]] इत्यनेन 'आकुमारम्' 'आपाटलिपुत्रम्' एतादृशानि अव्ययानि सिद्ध्यन्ति । 



ज्ञातव्यम् - एतेषाम् सर्वेषाम् शब्दानाम्  _कृत्-तद्धितसमासाश्च_ [[1।2।46]] इत्यनेन प्रातिपदिकसंज्ञा भवति । अतः _ङ्याप्-प्रातिपदिकात्_ [[4।1।1]] अस्मिन् अधिकारे एतेभ्यः सुप्-प्रत्ययाः विधीयन्ते । परन्तु तेषाम्  _अव्ययादाप्सुपः_ [[2।4।82]] इति लुक्-भवति ।