---
index: 1.1.22
sutra: तरप्तमपौ घः

---
तरप् तथा तमप् एतौ द्वौ कौचन तद्धितप्रत्ययौ । _द्विवचनविभज्योपपदे तरबीयसुनौ_ [[5।3।57]] अनेन तरप्-प्रत्ययः, तथा    _अतिशायने तमबिष्ठनौ_ [[5।3।55]] इत्यनेन तमप्-प्रत्ययः विधीयते ।  एतयोः द्वयोः प्रत्यययोः 'घ'संज्ञा भवति ।



तरप्-प्रत्ययान्तस्य उदाहरणानि - पटुतर, विशालतर, दूरतर ।

तमप्-प्रत्ययान्तस्य उदाहरणानि - पटुतम, विशालतम, दूरतम । 

               

घ-संज्ञायाः किम् प्रयोजनम्? _घरूपकल्पचेलड्ब्रुवगोत्रमतहतेषु ङ्योऽनेकाचो ह्रस्वः_ [[6।3।43]] इत्यतः _उगितश्च_ [[6।3।45]] एतेषु सूत्रेषु घसंज्ञान्तानाम् शब्दानाम् विशिष्टानि कार्याणि उक्तानि सन्ति । 

