---
index: 6.3.48
sutra: त्रेस्त्रयः

---
यस्मिन् समासे उत्तरपदम् सङ्ख्यावाची शब्दः अस्ति, तस्मिन् समासे पूर्वपदस्थस्य त्रिशब्दस्य 'त्रयस्' आदेशः भवति । परन्तु, यदि उत्तरपदम् 'अशीति' इति अस्ति तर्हि एतादृशः आदेशः न भवति । तथा च यदि अयं समासः बहुव्रीहिसमासः अस्ति तर्हि अपि एतादृशः आदेशः न भवति । यथा, त्रयोदशन् इत्यस्य निर्माणे  त्रि + दशन् इत्यत्र त्रेस्त्रयः 6|3|48 अनेन सूत्रेण त्रि-शब्दस्य 'त्रयस्' आदेशः भवति । प्रक्रिया इयम् -    

त्रि + दशन्

→ त्रयस् + दशन् [_त्रेस्त्रयः_ [[6|3|48]] इति 'त्रयस्' आदेशः]      

→ त्रयरुँ + दशन् [_ससजुषोः रुँः_ [[8|2|66]] इति रूत्वम् ।  ]

→ त्रयउ दशन् [_हशि च_ [[6|1|114]] इति उत्वम् । ]   

→ त्रयो दशन् [_आद्गुणः_ [[6|1|87]] इति गुण-एकादेशः]



अशीति-शब्दस्य उपस्थितौ अयमादेशः न विधीयते । यथा - त्रि + अशीतिः = त्र्यशीतिः ।

बहुव्रीहिसमासस्य विषयेऽपि अयमादेशः न भवति । यथा - त्रयः दश यस्य शः = त्रिदश ।                 



वार्त्तिकम् - <!प्राक् शतादित्येव!> । इत्युक्ते,  अयमाकारादेशः शतम् (100) इत्यस्मात् पूर्वमेव भवति  । अतः त्रिशतम्, त्रिसहस्रम् इत्यत्र 'त्रयस्' इत्यादेशः न भवति ।