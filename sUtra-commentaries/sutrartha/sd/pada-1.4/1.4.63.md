---
index: 1.4.63
sutra: आदरानादरयोः सदसती

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं चतुर्थं सूत्रम् । अनेन सूत्रेण <hl>आदरार्थे प्रयुक्तस्य <ex>सत्</ex>-शब्दस्य, तथा च अनादरार्थे प्रयुक्तस्य <ex>असत्</ex>-शब्दस्य क्रियायाः योगे गतिसंज्ञा विधीयते  </hl> । गतिसंज्ञायां सत्याम् _कुगतिप्रादयः_ [[2.2.18]] इत्यनेन एतयोः कृदन्तैः सह उपपदसमासः सम्भवति ।  यथा - <ex>सत्कृत्य</ex> (आदरं कृत्वा इत्यर्थः), <ex>सत्कृतम्</ex>, <ex>सत्कारः</ex> । एवमेव - <ex>असत्कृत्य</ex>, <ex>असत्कृतम्</ex>, <ex>असत्कार्यम्</ex> ।



<note>

1. काशिकायाम् <hl>आदरः</hl> इति शब्दस्य अर्थः <b>प्रीतिसम्भ्रमः</b> इति दत्तः अस्ति । अत्र <qt>सम्भ्रम:</qt> इत्यस्य शब्दस्य अर्थः confusion इति न, अपितु अर्थः <b>आदर:</b> इत्येव अस्ति । प्रीतिः / आदरः / respect इत्येतेषां निर्देशार्थम् <ex>सत्</ex>-शब्दः प्रयुज्यते चेत् क्रियायोगे तस्य गतिसंज्ञा भवति - इति अत्र आशयः वर्तते ।  एवमेव, परिभवः / तिरस्कारः / अनादरः / disrespect - इत्येतेषु अर्थेषु प्रयुक्तस्य <ex>असत्</ex>-शब्दस्य क्रियायोगे गतिसंज्ञा भवति । 



2. यद्यपि सूत्रे <b>क्रियायोगे</b> इति सामान्यनिर्देशः वर्तते, तथापि <b>लोके प्रकृतसूत्रस्य प्रयोगः केवलं _कृ_/_भू_/_अस्_-धातूनां योगे एव</b> कृतः दृश्यते ।

</note>