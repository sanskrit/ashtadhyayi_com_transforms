---
index: 1.4.110
sutra: विरामोऽवसानम्

---
'विराम' इत्युक्ते वर्णानामुच्चारणस्य अभावः । यथा - 'रामः' इत्यत्र विसर्गात् अनन्तरम् कोऽपि वर्णः न उच्चार्यते, अतः 'रामः' पदात् अनन्तरम् विरामः अस्ति इत्युच्यते । 'संहितायाः अनुपस्थितिः इति विरामः' एतत् अपि वक्तुं शक्यते । अस्य विरामस्यैव व्याकरणशास्त्रे 'अवसान' संज्ञा भवति ।



'अवसान'संज्ञायाः प्रयोगः _खरवसानयोर्विसर्जनीयः_ [[8।3।15]], _वाऽवसाने_ [[8।4।56]] एतादृशेषु सूत्रेषु भवति ।          

