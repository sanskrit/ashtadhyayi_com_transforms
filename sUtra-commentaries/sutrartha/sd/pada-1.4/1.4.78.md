---
index: 1.4.78
sutra: प्राध्वं बन्धने

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं नवदशं सूत्रम् ।  <hl><b><ex>प्राध्वम्</ex></b>  (अनुकूलम् / favorable इत्यर्थः) इदम् अव्ययम्  यदा <b>बन्धनं कृत्वा अनुकूलनम्</b> (= बलेन अनुकूलनम्, to make something favorable forcefully) इत्यस्मिन् अर्थे प्रयुज्यते, तदा अस्य _कृ_-धातोः योगे <b>नित्यं</b> गतिसंज्ञा भवति</b></hl> । गतिसंज्ञायां प्राप्तायाम् _कुगतिप्रादयः_ [[2.2.18]] इत्यनेन अस्य शब्दस्य  कृदन्तैः सह उपपदसमासः सम्भवति । यथा   - <ex>वृषभं प्राध्वङ्कृत्य गच्छति</ex> (= बन्धनेन वृषभम् अनुकूलयति, ततः गच्छति  इत्याशयः) ।  यत्र <b>बन्धनम्</b> इति अर्थः नास्ति, तत्र तु प्रकृतसूत्रस्य प्रयोगः न भवति । यथा - <nex>शकटं प्राध्वं कृत्वा गतः</nex> (शकटम् अभिमुखं कृत्वा गतः - इत्यर्थः) । अत्र बलस्य प्रयोगः नैव कृतः वर्तते अतः अत्र <qt>प्राध्वम्</qt>-शब्दस्य गतिसंज्ञा न भवति । 

<title><hl>प्राध्वम्</hl> इति शब्दः</title>

प्रकृतसूत्रे प्रयुक्तः <hl>प्राध्वम्</hl> इति शब्दः मकारान्तम् अव्ययम् अस्ति, तथा च <b>अनुकूलम्</b> इत्यस्मिन् अर्थे अस्य प्रयोगः क्रियते । <qt>प्राध्व</qt> (दूरस्थः मार्गः इत्याशयः) अस्य अकारान्तपुंलिङ्गशब्दस्य द्वितीयैकवचनम् अपि <qt>प्राध्वम्</qt> इत्येव अस्ति, परन्तु तस्य अत्र ग्रहणं न क्रियते । 