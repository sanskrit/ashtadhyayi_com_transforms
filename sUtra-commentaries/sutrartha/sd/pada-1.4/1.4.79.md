---
index: 1.4.79
sutra: जीविकोपनिषदावौपम्ये

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं विंशम्, अन्तिमं च सूत्रम् ।  <hl><b><ex>जीविका</ex> </b>तथा च <b><ex>उपनिषद्</ex></b>  इति शब्दौ यदा <b>उपमायाः सन्दर्भेण</b> प्रयुज्येते, तदा एतयोः _कृ_-धातोः योगे <b>नित्यं</b> गतिसंज्ञा भवति</b></hl> । गतिसंज्ञायां प्राप्तायाम् _कुगतिप्रादयः_ [[2.2.18]] इत्यनेन एतयोः शब्दयोः कृदन्तैः सह उपपदसमासः सम्भवति । क्रमेण उदाहरणे एते -

<list>

1. <hlb>जीविका</hlb> -  <ex>जीविकाकृत्य गच्छति</ex> । <qt>जीविकाम् इव कृत्वा गच्छति</qt> इति अत्र विग्रहः । <b>जीविकाम् इव कृत्वा</b> इत्युक्ते - "यथा जीविका (profession / activities done for livelyhood) अत्यावश्यकी, तथैव किञ्चन कार्यम् अत्यावश्यकं मत्वा तत् करोति" इति । Treats some work as if it is as important as livelyhood इत्यर्थः ।

2. <hlb>उपनिषद्</hlb> -  <ex>उपनिषत्कृत्य गच्छति</ex> । <qt>उपनिषद् इव कृत्वा गच्छति</qt> इति अत्र विग्रहः । <b>उपनिषद् इव कृत्वा</b> इत्युक्ते - "यथा उपनिषदाम् अध्ययनम् एकान्ते  / गोपने भवति, तथैव कार्यं कृत्वा" - इत्यर्थः ।  Completes the task in isolation / secretely इत्यर्थः ।

</list>

यत्र उपमा न दीयते तत्र प्रकृतसूत्रस्य प्रयोगः न भवति । यथा, <nex>जीविकां कृत्वा गच्छति</nex> (= जीवनं यापयितुम् यत् कार्यं स्वीकृतम् (professional work) तत् कृत्वा गच्छति इत्यर्थः) अत्र उपमा नास्ति अतः अत्र 

<title>कौमुद्यां पाठितानि वार्त्तिकानि</title>

प्रकृतसूत्रम् सिद्धान्तकौमुद्यां तत्पुरुषसमासप्रकरणे पाठितम् अस्ति । अस्त तत्पुरुषसमासस्य सन्दर्भेण कौमुदीकारः अत्र कानिचन वार्त्तिकानि अपि पाठयति । वस्तुतः एतानि वार्त्तिकानि काशिकायां भाष्ये च _कुगतिप्रादयः_ [[2.2.18]] इत्यत्र पाठितानि वर्तन्ते, तथापि कौमुदीकारः प्रसङ्गवशात् तानि अत्रैव पाठयति । एतानि सर्वाणि अपि वार्त्तिकानि <b>प्रादिसमासस्य विधानं कुर्वन्ति</b> । एतेषां विवरणम् एतादृशम् ।

<listsp>

<li><hlb> 1. <!प्रादयः गत्याद्यर्थे प्रथमया !></hlb> - <b>प्रादिगणस्य शब्दाः यदा गत्यर्थकसुबन्तपदेन (यथा <qt>गतः</qt> इत्यादिः) युक्ताः सन्ति, तदा तेषाम् प्रथमान्तशब्देन सह समासः भवति । </b> । यथा - प्रगतः आचार्यः = <ex>प्राचार्यः </ex>  । प्रगतः पितामहः = <ex>प्रपितामहः</ex> । दुराचारः पुरुषः = <ex>दुष्पुरुषः</ex> । अभिगतं मुखम् (The face that is turned to front) = <ex>अभिमुखम्</ex> ।

<li><hlb> 2. <!अत्यादयः क्रान्ताद्यर्थे द्वितीयया !></hlb> - <b><qt>अति</qt> इत्यादयः उपसर्गाः यदा क्रान्तार्थकसुबन्तपदेन (यथा, <qt>क्रान्तः</qt> इत्यादि) युक्ताः सन्ति, तदा तेषाम् द्वितीयान्तशब्देन सह समासः भवति </b> । यथा -  अतिक्रान्तः मालाम् (The one who has surpassed the garland in excellence ) = <ex>अतिमालः </ex>  । उद्गतः वेलाम् (The one who has crossed the time) <ex>उद्वेलः</ex> । अभिगतः मुखम् (The one who is turned towards the face of someone)= <ex>अभिमुखम्</ex> । प्रतिगतः अक्षम् (The one that has happened in front of eyes) = <ex>प्रत्यक्षम्</ex> ।

<li><hlb> 3. <!अवादयः क्रुष्टाद्यर्थे तृतीयया !></hlb> - <b><qt>अव</qt> इत्यादयः उपसर्गाः यदा क्रुष्टार्थकसुबन्तपदेन (यथा, <qt>क्रुष्टः</qt> इत्यादि) युक्ताः सन्ति, तदा तेषाम् तृतीयान्तशब्देन सह समासः भवति </b> । यथा -  अवकृष्टः कोकिलया (The one who is called by a Cuckoo)  = <ex>अवकोकिलः </ex>  । परिणद्धः वीरुधा (The one who is wrapped around by a creeper) = <ex>परिवीरुत्</ex> । सन्नद्धः वर्मणा (The one who is ready with armour) = <ex>संवर्मा</ex> । 

<li><hlb> 4. <!पर्यादयः ग्लानाद्यर्थे चतुर्थया !></hlb> - <b><qt>परि</qt> इत्यादयः उपसर्गाः यदा ग्लानार्थकसुबन्तपदेन (यथा, <qt>ग्लानः</qt> इत्यादि) युक्ताः सन्ति, तदा तेषाम् चतुर्थ्यन्तशब्देन सह समासः भवति </b> । यथा -  परिग्लानः अध्ययनाय (The one who is tired for the study) = <ex>पर्यध्ययनः</ex>  । उद्युक्तः सङ्ग्रामाय (The one who is ready for the battle) = <ex>उत्सङ्गमः</ex> ।

<li><hlb> 5. <!निरादयः क्रान्ताद्यर्थे पञ्चम्या !></hlb> - <b><qt>निर्</qt> इत्यादयः उपसर्गाः यदा क्रान्ताद्यर्थकसुबन्तपदेन (यथा, <qt>क्रान्तः</qt> इत्यादि) युक्ताः सन्ति, तदा तेषाम् पञ्चम्यन्तेन सह समासः भवति </b> । यथा -  निष्क्रान्तः कौशाम्ब्याः (The one who has exited the Kaushambi) = <ex>निष्कौशाम्बिः</ex>  । उत्क्रान्तः कुलात् (dishonored from the family) = <ex>उत्कुलः</ex> । निर्गतम् अङ्गुलिभ्यः (fallen out of the finger) = <ex>निरङ्गुलम्</ex> । 

<li><hlb> 6. <!कर्मप्रवचनीयानां प्रतिषेधः !></hlb> - <b> _कुगतिप्रादयः_ [[2.2.18]] इत्यनेन गतिसंज्ञकैः सह यः समासः विधीयते, सः कर्मप्रवचनीयसंज्ञकानां विषये न भवति </b> । यथा, <qt>वृक्षं प्रति</qt> इत्यत्र <qt>प्रति</qt> इति शब्दस्य _लक्षणेत्थम्भूताख्यानभागवीप्सासु प्रतिपर्यनवः _ [[1.4.90]] इत्यनेन कर्मप्रवचनीयसंज्ञा भवति, अतः अत्र गतिसमासः नैव सम्भवति ।

</listsp>

<note>प्रकृतसूत्रस्य कौमुदीव्याख्याने <hl>प्रादिग्रहणमगत्यर्थम् </hl> इति वाक्यम् विद्यते । एतत् वाक्यम् _कुगतिप्रादयः_ [[2.2.18]] इत्यस्य सन्दर्भेण अस्ति । _कुगतिप्रादयः_ [[2.2.18]] अस्मिन् सूत्रे विद्यमानः <b>प्रादि</b> तादृशानां प्रादिसमासानां विधानं करोति ये अगत्यर्थकाः सन्ति - इति अस्य वाक्यस्य आशयः । यथा - शोभनः पुरुषः = <qt>सुपुरुषः</qt> । अत्र गत्यर्थकधातोः अभावात् <!प्रादयः गत्याद्यर्थे प्रथमया !> इत्यनेन वार्त्तिकेन समासः नैव सम्भवति, अपितु सूत्रे विद्यमानस्य <qt>प्रादिः</qt> इति अंशस्य आधारेणैव अत्र समासः क्रियते ।</note>