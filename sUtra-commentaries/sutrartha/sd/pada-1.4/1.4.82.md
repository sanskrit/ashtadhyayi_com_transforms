---
index: 1.4.82
sutra: व्यवहिताश्च

---
_उपसर्गाः क्रियायोगे_ [[1.4.59]] इत्यनेन प्रादिगणस्य शब्दाः क्रियायोगे <b>उपसर्ग</b>संज्ञकाः भवन्ति । एवमेव,  _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इत्येतैः सूत्रैः भिन्नाः शब्दाः क्रियायोगे <b>गति</b>संज्ञकाः भवन्ति । <hl> एते सर्वे उपसर्गसंज्ञकाः गतिसंज्ञकाः च शब्दाः यद्यपि क्रियायोगे एव विधीयन्ते, तथापि ते वेदेषु धातोः पूर्वं, धातोः धातोः अनन्तरं वा <b>व्यवहितरूपेण</b> अपि प्रयुक्ताः दृश्यन्ते </hl> - इति अस्य सूत्रस्य आशयः । <b>व्यवहितरूपेण</b> इत्युक्ते उपसर्गधात्वोर्मध्ये, अथवा गतिधात्वोर्मध्ये अन्ये केचन शब्दाः व्यवधानरूपेण अपि भवितुम् अर्हन्ति - इति । 

<spacer>

अस्य सूत्रस्य व्याख्यानेषु दत्तानि उदाहरणानि एतानि - 

<listsp>

<li>1. ऋग्वेदे 3.45.1 -  <ex>आ म॒न्द्रैरि॑न्द्र॒ हरि॑भिर्या॒हि म॒यूर॑रोमभिः</ex> । अत्र <qt>आ</qt> इति उपसर्गः <qt>याहि</qt> इति क्रियायाः योगे विधीयते, परन्तु सः अव्यवहितपूर्वं नास्ति अपितु तयोर्मध्ये <qt>मन्द्रैरिनद्रहिरिभिः</qt> इति व्यवधानं वर्तते । अनेन प्रकारेण अत्र उपसर्गः धातोः व्यवहितपूर्वं प्रयुक्तः अस्ति ।

<li>2. ऋग्वेदे 6.16.10 -  <ex>आ याहि</ex> । अत्र <qt>आ</qt> इति उपसर्गः <qt>याहि</qt> इत्यस्मात् अव्यवहितपूर्वं प्रयुक्तः अस्ति । 

<li>2. ऋग्वेदे 7.32.4 -  <ex>हरि॑भ्यां या॒ह्योक॒ आ</ex> । अत्र <qt>याहि</qt> तथा <qt>आ</qt> एतयोर्मध्ये <qt>ओक</qt> इति शब्दस्य व्यवधानं विद्यते । अनेन प्रकारेण अत्र <qt>आ</qt> इति उपसर्गः <qt>याहि</qt> इत्यस्मात् व्यवहितपरं प्रयुक्तः अस्ति ।  

</listsp>