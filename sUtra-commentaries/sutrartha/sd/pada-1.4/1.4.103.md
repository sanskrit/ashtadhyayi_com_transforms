---
index: 1.4.103
sutra: सुपः

---
<pt>

<b>सुप्</b> = सुँ-औ-जस्-अम्-औट्-शस्-टा-भ्याम्-भिस्-ङे-भ्याम्-भस्-ङसिँ-भ्याम्-भ्यस्-ङस्-ओस्-आम्-ङि-ओस्-सुप् ।

</pt>

<b>_स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाङ्ङ्योस्सुप् _ [[4.1.2]] अनेन सूत्रेण ये एकविंशतिः सुप्-प्रत्ययाः पाठ्यन्ते तेषाम् क्रमेण <hl>एकवचनम्</hl>, <hl>द्विवचनम्</hl> तथा च <hl>बहुवचनम्</hl> इति संज्ञाः भवन्ति</b> -  इति अस्य सूत्रस्य आशयः । एकविंशतिः प्रत्ययानां क्रमेण एताः संज्ञाः विधीयन्ते, अतः सप्त-सप्त-प्रत्ययाः एकाम् एकां संज्ञां स्वीकुर्वन्ति । तद् इत्थम् -

<list>

1. <b>एकवचनसंज्ञकप्रत्ययाः</b> - <hlb>सुँ</hlb>, <hlb>अम्</hlb>, <hlb>टा</hlb>, <hlb>ङे</hlb>, <hlb>ङसिँ</hlb>, <hlb>ङस्</hlb>, <hlb>ङि</hlb> ।

2. <b>द्विवचनसंज्ञकप्रत्ययाः</b> - <hlb>औ</hlb>, <hlb>औट्</hlb>, <hlb>भ्याम्</hlb>, <hlb>भ्याम्</hlb>, <hlb>भ्याम्</hlb>, <hlb>ओस्</hlb>, <hlb>ओस्</hlb> ।

3. <b>बहुवचनसंज्ञकप्रत्ययाः</b> - <hlb>जस्</hlb>, <hlb>शस्</hlb>, <hlb>भिस्</hlb>, <hlb>भ्यस्</hlb>, <hlb>भ्यस्</hlb>, <hlb>आम्</hlb>, <hlb>सुप्</hlb> ।

</list>

<title>सुप्-प्रत्ययानां विभाजनम्</title>

_स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाङ्ङ्योस्सुप् _ [[4.1.2]] अनेन सूत्रेण आहत्य अष्टादश एकविंशतिः सुप्-प्रत्ययाः पाठिताः सन्ति । एतेषाम् प्रत्ययानाम् आदौ त्रिषु त्रिषु गणेषु विभाजनं क्रियते । एते गणाः क्रमेण <b>प्रथमा</b>,  <b>द्वितीया</b>, <b>तृतीया</b>, <b>चतुर्थी</b>, <b>पञ्चमी</b>, <b>पञ्चमी</b>,<b>षष्ठी</b>, तथा च <b>सप्तमी</b> इति नाम्ना ज्ञायन्ते । एतेषु प्रत्येकं गणे त्रयः प्रत्ययाः समाविश्यन्ते । प्रत्येकं गणस्य एतादृशानां त्रयाणां प्रत्ययानाम् एव प्रकृतसूत्रेण क्रमेण <b>एकवचनम्</b>, <b>द्विवचनम्</b> तथा च <b>बहुवचनम्</b> इति संज्ञाः दत्ताः सन्ति । अनेन प्रकारेण प्रत्येकं प्रत्ययस्य पृथक्-रूपेण निर्देशः सम्भवति । तदित्थम् -

<list>

1. <hlb>सुँ</hlb>  = <hl> प्रथमा</hl> + <hl>एकवचनम्</hl>

2. <hlb>औ</hlb> = <hl>प्रथमा</hl> + <hl>द्विवचनम्</hl>

3. <hlb>जस्</hlb> = <hl>प्रथमा</hl> + <hl>बहुवचनम्</hl>

<spacer>

4. <hlb>अम्</hlb>  = <hl>द्वितीया</hl> + <hl>एकवचनम्</hl>

5. <hlb>औट्</hlb> = <hl>द्वितीया</hl> + <hl>द्विवचनम्</hl>

6. <hlb>शस्</hlb> = <hl>द्वितीया</hl> + <hl>बहुवचनम्</hl>

<spacer>

7. <hlb>टा</hlb>  = <hl>तृतीया</hl> + <hl>एकवचनम्</hl>

8. <hlb>भ्याम्</hlb> = <hl>तृतीया</hl> + <hl>द्विवचनम्</hl>

9. <hlb>भिस्</hlb>  = <hl>तृतीया</hl> + <hl>बहुवचनम्</hl>

<spacer>

10. <hlb>ङे</hlb>  = <hl>चतुर्थी</hl> + <hl>एकवचनम्</hl>

11. <hlb>भ्याम्</hlb> = <hl>चतुर्थी</hl> + <hl>द्विवचनम्</hl>

12. <hlb>भ्यस्</hlb> = <hl>चतुर्थी</hl> + <hl>बहुवचनम्</hl>

<spacer>

13. <hlb>ङसिँ</hlb>  = <hl> पञ्चमी</hl> + <hl>एकवचनम्</hl>

14. <hlb>भ्याम्</hlb>  = <hl>पञ्चमी</hl> + <hl>द्विवचनम्</hl>

15. <hlb>भ्यस्</hlb>   = <hl>पञ्चमी</hl> + <hl>बहुवचनम्</hl>

<spacer>

16. <hlb>ङस्</hlb>  = <hl>षष्ठी</hl> + <hl>एकवचनम्</hl>

17. <hlb>ओस्</hlb> = <hl>षष्ठी</hl> + <hl>द्विवचनम्</hl>

18. <hlb>आम्</hlb>  = <hl>षष्ठी</hl> + <hl>बहुवचनम्</hl>

<spacer>

19. <hlb>ङि</hlb>  = <hl>सप्तमी</hl> + <hl>एकवचनम्</hl>

20. <hlb>ओस्</hlb> = <hl>सप्तमी</hl> + <hl>द्विवचनम्</hl>

21. <hlb>सुप्</hlb>  = <hl>सप्तमी</hl> + <hl>बहुवचनम्</hl>

</list>

<note><b>प्रथमा</b> इत्यतः <b>सप्तमी</b> एतानि नामानि विधातुम् अष्टाध्याय्यां किमपि विशिष्टं सूत्रं नैव विद्यते, परन्तु एतेषाम् नाम्नाम् उपयोगः पाणिनिना स्वयमेव _प्रातिपदिकार्थलिङ्गपरिमाणवचनमात्रे प्रथमा_ [[2.3.46]], _कर्मणि द्वितीया_ [[2.3.2]] इत्यादिषु सूत्रेषु कृतः अस्ति; अतः एतानि नामानि व्याकरणसंज्ञारूपेणैव स्वीक्रियन्ते ।</note>