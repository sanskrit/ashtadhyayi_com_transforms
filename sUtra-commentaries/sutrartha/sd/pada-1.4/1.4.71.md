---
index: 1.4.71
sutra: तिरोऽन्तर्द्धौ

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं द्वादशं सूत्रम् । अनेन सूत्रेण <hl><b><ex>तिरस्</ex></b> (= अन्तर्धानम् (hiding) इत्यर्थः) <b>इति अव्ययस्य, व्यवधानस्य उपस्थितौ क्रियायोगे गतिसंज्ञा भवति</b> </hl> । <b>व्यवधानम्</b> इत्युक्ते गोपनार्थम् प्रयुक्तः वृक्ष-भित्ति-इत्यादिकः कश्चन पदार्थः (an object behind which hiding can be done) । एतादृशस्य वस्तुनः आधारेण यत्र अन्तर्धानं भवति, तत्र प्रकृतसूत्रेण <ex>तिरस्</ex>-शब्दस्य गतिसंज्ञा विधीयते ।  गतिसंज्ञायां सत्याम् _कुगतिप्रादयः_ [[2.2.18]] इत्यनेन अस्य शब्दस्य कृदन्तैः सह उपपदसमासः सम्भवति । यथा   - <ex>तिरोभूय वदति</ex> (= वृक्ष-इत्यादेः कस्यचन व्यवधानस्य आधारेण अदृश्यः भूत्वा वदति - इत्याशयः) । परन्तु यत्र व्यवधानं नास्ति (इत्युक्ते गोपनम् अपि न सम्भवति), तत्र प्रकृतसूत्रस्य प्रयोगः न भवति । यथा - <nex>तिरो भूत्वा वदति</nex> (= पार्श्वे गत्वा / तिर्यक् भूत्वा वदति - इत्याशयः) । अत्र अन्तर्धेः अनुपस्थितौ <qt>तिरस्</qt>-शब्दस्य गतिसंज्ञा न भवति । गतिसंज्ञायाः अभावात् गतिसमासः ल्यबादेशः च अपि न भवतः । 

<title>बाध्यबाधकभावः</title>

अन्तर्धौ सति <ex>तिरस्</ex>-शब्द: यदा _कृ_-धातोः योगे प्रयुज्यते, तदा _विभाषा कृञि_ [[1.4.72]] इति अग्रिमसूत्रेण  <ex>तिरस्</ex>-शब्दस्य <b>विकल्पेन</b> एव गतिसंज्ञा भवति । 