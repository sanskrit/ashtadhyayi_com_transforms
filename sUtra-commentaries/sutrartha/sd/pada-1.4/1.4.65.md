---
index: 1.4.65
sutra: अन्तरपरिग्रहे

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं षष्ठं सूत्रम् । अनेन सूत्रेण <hl>परिग्रह: (= स्वीकारः / acceptance) <b>इति अर्थं विहाय</b> अन्यस्मिन् अर्थे (यथा, <qt>मध्ये</qt> अस्मिन् अर्थे) प्रयुक्तस्य <ex>अन्तर्</ex>-इति शब्दस्य  क्रियायाः योगे गतिसंज्ञा विधीयते  </hl> ।   गतिसंज्ञायां सत्याम् _कुगतिप्रादयः_ [[2.2.18]] इत्यनेन अस्य कृदन्तैः सह उपपदसमासः सम्भवति ।  यथा - <ex>श्येनः मूषिकां <b>अन्तर्हत्य</b> त्यक्त्वा गतः</ex> (= श्येनः मूषिकाम् तस्याः शरीरस्य मध्यभागे हननं कृत्वा, तां तथैव तत्र विहाय निर्गतः - इत्याशयः) ।

<title>अपरिग्रहे इति किमर्थम् ? </title>

यदा _अन्तर् + हन्_ इति धातुः <b>परिग्रहः</b> ( स्वीकरणम्) अस्मिन् अर्थे प्रयुज्यते तदा तस्य गतिसंज्ञा मा भूत् इति स्पष्टीकर्तुं प्रकृतसूत्रे <hl>अपरिग्रहे</hl> इति निर्देशः कृतः अस्ति । अतएव <nex>मूषिकां अन्तर्हत्वा श्येनः गतः</nex> (= मूषिकां हत्त्वा, तां भोजनरूपेण स्वीकृत्य श्येनः गतः - इत्याशयः) अस्मिन् वाक्ये अन्तर्-शब्दस्य गतिसमासः न भवति, अतश्च ल्यबादेशः अपि नैव कृतः वर्तते। 

<title>वार्त्तिकम् - <!अन्तश्शब्दस्य अङ्किविधिणत्वेषु उपसर्गत्वं वाच्यम्!> </title>

<hl><ex>अन्तर्</ex>-शब्दस्य अङ्-विधौ, कि-विधौ, तथा च णत्वे कर्तव्ये उपसर्गसंज्ञा भवति</hl> । क्रमेण उदाहरणानि एतानि —

<list>

<li>i. _अङ्_-प्रत्यये कर्तव्ये <ex>अन्तर्</ex>-शब्दस्य उपसर्गसंज्ञा भवति । अतः_धा_-धातोः <ex>अन्तर्</ex>-शब्दस्य उपस्थितौ _आतश्चोपसर्गे_ [[3.3.106]] इत्यनेन _अङ्_-प्रत्ययः विधीयते, येन <qt>अन्तर् + धा + अङ् + टाप् → अन्तर्धा</qt> इति शब्दः सिद्ध्यति ।

<li>ii. _कि_-प्रत्यये कर्तव्ये <ex>अन्तर्</ex>-शब्दस्य उपसर्गसंज्ञा भवति । अतः _धा_-धातोः <ex>अन्तर्</ex>-शब्दस्य उपस्थितौ _उपसर्गे घोः किः_  [[3.3.92]] इत्यनेन _कि_-प्रत्ययः विधीयते, येन <qt>अन्तर् + धा + कि → अन्तर्धि</qt> इति शब्दः सिद्ध्यति । 

<li>iii. णत्वे कर्तव्ये <ex>अन्तर्</ex>-शब्दस्य उपसर्गसंज्ञा भवति । अतः _भू_-धातोः  <ex>अन्तर्</ex>-शब्दस्य उपस्थितौ लोट्लकारस्य उत्तरमपुरुषस्यैकवचने कर्तव्ये _आनि लोट्_ [[8.4.16]] इत्यनेन णत्वम् कृत्वा <qt>अन्तर्भवाणि</qt> इति  णकारघटितम् रूपम् सिद्ध्यति । एवमेव, _नी_-धातोः नकारस्य <ex>अन्तर्</ex>-शब्दस्य उपस्थितौ _उपसर्गादसमासेऽपि णोपदेशस्य_ [[8.4.14]] इत्यनेन णत्वं विधीयते येन <qt>अन्तर्णयनम्</qt> इति रूपं सिद्ध्यति । 

</list>