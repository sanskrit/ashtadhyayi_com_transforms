---
index: 1.4.104
sutra: विभक्तिश्च

---
_तिप्तस्झि.._ [[3|4|78]] अनेन सूत्रेण अष्टादश तिङ-प्रत्ययाः पाठ्यन्ते । _स्वौजस्..._ [[4|1|2]] अनेन सूत्रेण एकविंशतिः सुप्-प्रत्ययाः पाठ्यन्ते । एतेषां सर्वेषां अनेन सूत्रेण विभक्तिसंज्ञा भवति ।



विभक्तिसंज्ञायाः प्रयोगः _न विभक्तौ तुस्माः_ [[1।3।4]], अष्टन आ विभक्तौ [[7।2।84]] एतादृशेषु सूत्रेषु कृतः अस्ति ।



ज्ञातव्यम् -

1.  इदानींतन काले सामान्यभाषायाम्  'विभक्ति' शब्दस्य प्रयोगः केवलं सुप्-प्रत्ययानाम् कृते भवति । तिङ्-प्रत्ययानाम् विषये अस्य शब्दस्य प्रयोगः न भवति । परन्तु व्याकरणशास्त्रे तिङ्-प्रत्ययानामपि विभक्तिसंज्ञा भवतीति ज्ञातव्यम् ।

2. अष्टाध्याय्याम् तद्धितप्रत्ययेषु _प्राग्दिशो विभक्तिः_ [[5|3|1]] अस्मिन् अधिकारे पाठिताः सर्वे प्रत्ययाः अपि विभक्तिसंज्ञकाः भवन्ति । यथा - तसिल्, त्रल्, ह आदयः । एते प्रत्ययाः तिङ्-प्रत्ययाः अपि न सन्ति, सुप्-प्रत्ययाः अपि न सन्ति, अतः एतेषां विभक्तिसंज्ञा वर्तमानसूत्रेण न भवति ।