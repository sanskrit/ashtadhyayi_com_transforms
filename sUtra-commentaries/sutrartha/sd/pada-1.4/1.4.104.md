---
index: 1.4.104
sutra: विभक्तिश्च

---
<pt>

<b>सुप्</b> - सुँ-औ-जस्-अम्-औट्-शस्-टा-भ्याम्-भिस्-ङे-भ्याम्-भ्यस्-ङसिँ-भ्याम्-भ्यस्-ङस्-ओस्-आम्-ङि-ओस्-सुप् ।

<b>तिङ्</b>-तिप्-तस्-झि-सिप्-थस्-थ-मिप्-वस्-मस्-त-आताम्-झ-थास्-आथाम्-ध्वम्-इट्-वहि-महिङ् ।

</pt>



_स्वौजसमौट्छष्टाभ्याम्भिस्ङेभ्याम्भ्यस्ङसिभ्याम्भ्यस्ङसोसाङ्ङ्योस्सुप् _ [[4.1.2]] इति सूत्रेण पाठितानाम् एकविंशतेः सुप्-प्रत्ययानाम्, तथा च _तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्_ [[3.4.78]] इति सूत्रेण विहितानाम् अष्टादशानां तिङ-प्रत्ययानाम् त्रिकं (त्रयाणां सङ्घं) कृत्वा प्रत्येकं समूहे विद्यमानानां प्रत्ययानां <hl>विभक्तिः</hl> इति संज्ञा दीयते</b> - इति अस्य सूत्रस्य आशयः । तद्यथा -

<spacer>

<hlb>सुप्-प्रत्ययानां विभक्तिसंज्ञा</hlb> -

<list>

1. <hlb>सुँ-औ-जस्</hlb> इति प्रथमसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव निर्देशः <b>प्रथमा</b> इति संज्ञया अपि क्रियते ।

2. <hlb>अम्-औ-जस्</hlb> इति द्वितीयसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव निर्देशः <b>द्वितीया</b> इति संज्ञया अपि क्रियते ।

3. <hlb>टा-भ्याम्-भिस्</hlb> इति तृतीयसमूहे विद्यमानानां प्रत्ययानां <b>विभक्तिः</b> इति संज्ञा भवति  । एतेषाम् एव निर्देशः <b>तृतीया</b> इति संज्ञया अपि क्रियते ।

4. <hlb>ङे-भ्याम्-भ्यस्</hlb> इति चतुर्थसमूहे विद्यमानानां प्रत्ययानां <b>विभक्तिः</b> इति संज्ञा भवति  । एतेषाम् एव निर्देशः <b>चतुर्थी</b> इति संज्ञया अपि क्रियते ।

5. <hlb>ङसिँ-भ्याम्-भ्यस्</hlb> इति पञ्चमसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव  निर्देशः <b>पञ्चमी</b> इति संज्ञया अपि क्रियते ।

6. <hlb>ङस्-ओस्-आम्</hlb> इति षष्ठसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव निर्देशः <b>षष्ठी</b> इति संज्ञया अपि क्रियते ।

7. <hlb>ङि-ओस्-सुप्</hlb> इति सप्तमसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव  निर्देशः <b>सप्तमी</b> इति संज्ञया अपि क्रियते ।

</list>

<note>अत्र निर्दिष्टाः <b>प्रथमा</b> इत्यतः <b>सप्तमी</b> इति संज्ञाः केन अपि विशिष्टेन सूत्रेण न विधीयन्ते, परन्तु पाणिनिना  स्वयमेव _प्रातिपदिकार्थलिङ्गपरिमाणवचनमात्रे प्रथमा_ [[2.3.46]], _कर्मणि द्वितीया_ [[2.3.2]] इत्यादिषु सूत्रेषु कृतः अस्ति; अतः एतानि नामानि व्याकरणशास्त्रे संज्ञारूपेण एव स्वीकृताः सन्ति । एताः संज्ञाः पाणिनेः प्राक् विद्यमानाः आचार्याः अपि प्रयुञ्जते स्म, तेभ्यः एव पाणिनिना एताः स्वीकृताः सन्ति - इति सिद्धान्तकौमुदीकारः अस्मिन् सन्दर्भे स्पष्टी करोति । </note>

<spacer>

<hlb>तिङ्-प्रत्ययानां विभक्तिसंज्ञा</hlb> -

<list>

1. <hlb>तिप्-तस्-झि</hlb> इति प्रथमसमूहे विद्यमानानां प्रत्ययानां <b>विभक्तिः</b> इति संज्ञा भवति । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>प्रथमः</b> इति संज्ञया अपि कृता अस्ति ।

2. <hlb>सिप्-थस्-थ</hlb> इति द्वितीयसमूहे विद्यमानानां प्रत्ययानां  <b>विभक्तिः</b> इति संज्ञा भवति । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>मध्यमः</b> इति संज्ञया अपि कृता अस्ति ।

3. <hlb>मिप्-वस्-मस्</hlb> इति तृतीयसमूहे विद्यमानानां प्रत्ययानां  <b>विभक्तिः</b> इति संज्ञा भवति  । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>उत्तमः</b> इति संज्ञया अपि कृता अस्ति ।

4. <hlb>त-आताम्-झ</hlb> इति चतुर्थसमूहे विद्यमानानां प्रत्ययानां  <b>विभक्तिः</b> इति संज्ञा भवति  । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>प्रथमः</b> इति संज्ञया अपि कृता अस्ति ।

5. <hlb>थास्-आथाम्-ध्वम्</hlb> इति पञ्चमसमूहे विद्यमानानां प्रत्ययानां  <b>विभक्तिः</b> इति संज्ञा भवति । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>मध्यमः</b> इति संज्ञया अपि कृता अस्ति ।

6. <hlb>इट्-वहि-महिङ्</hlb> इति षष्ठसमूहे विद्यमानानां प्रत्ययानां  <b>विभक्तिः</b> इति संज्ञा भवति । एतेषाम् एव निर्देशः _तिङस्त्रीणि ..._ [[1.4.101]] इति सूत्रेण <b>उत्तमः</b> इति संज्ञया अपि कृता अस्ति ।

</list>

<note>यद्यपि भाषायाम् व्याकरणस्य सन्दर्भेण <b>विभक्तिः</b> इति संज्ञा केवलं सुप्-प्रत्ययानां कृते एव प्रयुज्यते, तथापि व्याकरणशास्त्रे तिङ्-प्रत्ययानाम् अपि <b>विभक्तिः</b> इत्येव संज्ञा भवति ।</note>

<title>केषाञ्चन तद्धितप्रत्यानाम् अपि विभक्तिसंज्ञा</title>

अष्टाध्याय्याम् तद्धितप्रकरणे विद्यमानाः <b>प्रायेण 20 तद्धितप्रत्ययाः</b> _प्राग्दिशो विभक्तिः_ [[5.3.1]] इत्यनेन <b>विभक्तिसंज्ञकाः</b> भवन्ति । एते प्रत्ययाः तिङ्-संज्ञकाः उत सुप्-संज्ञकाः न सन्ति, अतः तेषां प्रकृतसूत्रेण विभक्तिसंज्ञा नैव सम्भवति; अतश्च तेषां विभक्तिसंज्ञाविधानार्थं  _प्राग्दिशो विभक्तिः_ [[5.3.1]]  इति सूत्रं निर्मितम् अस्ति । 