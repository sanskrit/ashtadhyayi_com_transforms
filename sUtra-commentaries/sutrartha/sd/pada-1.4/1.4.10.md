---
index: 1.4.10
sutra: ह्रस्वं लघु

---
अनेन सूत्रेण 'लघु' इयं संज्ञा पाठ्यते । यः स्वरः ह्रस्वः अस्ति, सः लघुसंज्ञकः भवति । यथा - 'हरि' अस्मिन् शब्दे हकारोत्तरः अकारः तथा रेफोत्तरः इकारः - द्वावपि लघुसंज्ञां प्राप्नुतः ।



लघु-संज्ञायाः प्रयोगः - _पुगन्तलघूपधस्य च_ [[7.3.86]], _ल्यपि लघुपूर्वात्_ [[6.4.56]], _व्योर्लघुप्रयत्नतरः शाकटायनस्य_ [[8.3.18]] एतादृशेषु सूत्रेषु क्रियते ।

                  

ज्ञातव्यम् - 

1. _ऊकालोऽज्झ्रस्वदीर्घप्लुतः_ [[1.2.27]]  अनेन सूत्रेण ह्रस्वसंज्ञा पाठ्यते ।

2. यदि ह्रस्वस्वरात् अनन्तरम् संयोगः अस्ति, तर्हि सः ह्रस्वस्वरः _संयोगे गुरु_ [[1.4.11]] इत्यनेन गुरुसंज्ञां प्राप्नोति । अस्य शब्दस्य वर्तमानसूत्रेण लघुसंज्ञायां अपि सत्याम् एकसंज्ञाधिकारस्य कारणात् अस्य  शब्दस्य लघुसंज्ञा निषिध्यते  । यथा - 'मित्र' अस्मिन् शब्दे मकारात् परः यः इकारः तस्य लघुसंज्ञा न भवति ।                                   

