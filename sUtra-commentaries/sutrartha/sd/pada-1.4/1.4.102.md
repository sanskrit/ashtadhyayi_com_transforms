---
index: 1.4.102
sutra: तान्येकवचनद्विवचनबहुवचनान्येकशः

---
<pt>

<b>तिङ्</b> = तिप्-तस्-झि-सिप्-थस्-थ-मिप्-वस्-मस्-त-आताम्-झ-थास्-आथाम्-ध्वम्-इट्-वहि-महिङ् ।

</pt>

<b>_तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्_ [[3.4.78]] अनेन सूत्रेण ये अष्टादश तिङ-प्रत्ययाः पाठ्यन्ते, तेषाम् क्रमेण <hl>एकवचनम्</hl>, <hl>द्विवचनम्</hl> तथा च <hl>बहुवचनम्</hl> इति संज्ञाः भवन्ति</b> -  इति अस्य सूत्रस्य आशयः । अष्टादशानां प्रत्ययानां क्रमेण एताः संज्ञाः विधीयन्ते, अतः षट्-षट्-प्रत्ययाः एकाम् एकां संज्ञां स्वीकुर्वन्ति । तद् इत्थम् -

<list>

1. <b>एकवचनसंज्ञकप्रत्ययाः</b> - <hlb>तिप्</hlb>, <hlb>सिप्</hlb>, <hlb>मिप्</hlb>, <hlb>त</hlb>, <hlb>थास्</hlb>, <hlb>इट्</hlb> ।

2. <b>द्विवचनसंज्ञकप्रत्ययाः</b> - <hlb>तस्</hlb>, <hlb>थस्</hlb>, <hlb>वस्</hlb>, <hlb>आताम्</hlb>, <hlb>आथाम्</hlb>, <hlb>वहि</hlb> ।

3. <b>बहुवचनसंज्ञकप्रत्ययाः</b> - <hlb>झि</hlb>, <hlb>थ</hlb>, <hlb>मस्</hlb>, <hlb>झ</hlb>, <hlb>ध्वम्</hlb>, <hlb>महिङ्</hlb> ।

</list>

<title>तिङ्-प्रत्ययानां विभाजनम्</title>

_तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्_ [[3.4.78]] अनेन सूत्रेण आहत्य अष्टादश तिङ-प्रत्ययाः पाठिताः सन्ति । एतेषाम् एव तिङ्-प्रत्ययानां _लः परस्मैपदम्_ [[1.4.99]] इत्यस्मात् आरभ्य _तान्येकवचनद्विवचनबहुवचनान्येकशः _ [[1.4.102]] इति यावत् चतुर्भिः सूत्रैः भिन्नाः संज्ञाः दत्ताः सन्ति । ताः एतादृशाः -

<list>

1. <hlb>तिप्</hlb>  = <hl>परस्मैपदम्</hl> + <hl> प्रथमपुरुषः</hl> + <hl>एकवचनम्</hl>

2. <hlb>तस्</hlb> = <hl>परस्मैपदम्</hl> + <hl>प्रथमपुरुषः</hl> + <hl>द्विवचनम्</hl>

3. <hlb>झि</hlb> = <hl>परस्मैपदम्</hl> + <hl>प्रथमपुरुषः</hl> + <hl>बहुवचनम्</hl>

<spacer>

4. <hlb>सिप्</hlb>  = <hl>परस्मैपदम्</hl> + <hl>मध्यमपुरुषः</hl> + <hl>एकवचनम्</hl>

5. <hlb>थस्</hlb> = <hl>परस्मैपदम्</hl> + <hl>मध्यमपुरुषः</hl> + <hl>द्विवचनम्</hl>

6. <hlb>थ</hlb> = <hl>परस्मैपदम्</hl> + <hl>मध्यमपुरुषः</hl> + <hl>बहुवचनम्</hl>

<spacer>

7. <hlb>मिप्</hlb>  = <hl>परस्मैपदम्</hl> + <hl>उत्तमपुरुषः</hl> + <hl>एकवचनम्</hl>

8. <hlb>वस्</hlb> = <hl>परस्मैपदम्</hl> + <hl>उत्तमपुरुषः</hl> + <hl>द्विवचनम्</hl>

9. <hlb>मस्</hlb>  = <hl>परस्मैपदम्</hl> + <hl>उत्तमपुरुषः</hl> + <hl>बहुवचनम्</hl>

<spacer>

10. <hlb>त</hlb>  = <hl>आत्मनेपदम् </hl> + <hl>प्रथमपुरुषः</hl> + <hl>एकवचनम्</hl>

11. <hlb>आताम्</hlb> = <hl>आत्मनेपदम् </hl> + <hl>प्रथमपुरुषः</hl> + <hl>द्विवचनम्</hl>

12. <hlb>झ</hlb> = <hl>आत्मनेपदम् </hl> + <hl>प्रथमपुरुषः</hl> + <hl>बहुवचनम्</hl>

<spacer>

13. <hlb>थास्</hlb>  = <hl>आत्मनेपदम् </hl> + <hl> मध्यमपुरुषः</hl> + <hl>एकवचनम्</hl>

14. <hlb>आथाम्</hlb>  = <hl>आत्मनेपदम् </hl> + <hl>मध्यमपुरुषः</hl> + <hl>द्विवचनम्</hl>

15. <hlb>ध्वम्</hlb>   = <hl>आत्मनेपदम् </hl> + <hl>मध्यमपुरुषः</hl> + <hl>बहुवचनम्</hl>

<spacer>

16. <hlb>इट् </hlb>  = <hl>आत्मनेपदम् </hl> + <hl>उत्तमपुरुषः</hl> + <hl>एकवचनम्</hl>

17. <hlb>वहि</hlb> = <hl>आत्मनेपदम् </hl> + <hl>उत्तमपुरुषः</hl> + <hl>द्विवचनम्</hl>

18. <hlb>महिङ्</hlb>  = <hl>आत्मनेपदम् </hl> + <hl>उत्तमपुरुषः</hl> + <hl>बहुवचनम्</hl>

</list>

<spacer>

अनेन प्रकारेण प्रत्येकं प्रत्ययस्य पृथक् रूपेण निर्देशः कर्तुं शक्यते ।

<title>सूत्रे <hl>एकशः</hl> इति शब्दस्य प्रयोजनम्</title>

सूत्रे विद्यमानः <hl>एकशः</hl> इति शब्दः <b>एकैकं पदम्</b> अस्मिन् अर्थे प्रयुक्तः अस्ति ।  तिङ्-प्रत्ययाः एकैकम् (one-by-one इत्यर्थः) एकवचन-द्विवचन-बहुवचन-संज्ञकाः भवन्ति इति अस्य आशयः । 

<title>सूत्रे <hl>तानि</hl> इति शब्दस्य प्रयोजनम्</title>

प्रकृतसूत्रे विद्यमानः <b>तानि</b> इति शब्दः स्पष्टताप्रतिपत्यर्थः अस्ति । अनेन शब्देन इदं स्पष्टी भवति यत् पूर्वसूत्रेण येषाम् प्रत्ययानां <b>प्रथमः</b>, <b>मध्यमः</b> तथा च <b>उत्तमः</b> एताः संज्ञाः उक्ताः सन्ति, तेषाम् एव प्रकृसूत्रेण अग्रे <hl>एकवचनम्</hl>, <hl>द्विवचनम्</hl> तथा च <hl>बहुवचनम्</hl> इति संज्ञाः विधीयन्ते ।  