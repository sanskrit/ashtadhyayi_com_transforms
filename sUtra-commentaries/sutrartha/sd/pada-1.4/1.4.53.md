---
index: 1.4.53
sutra: हृक्रोरन्यतरस्याम्

---
_कारके_ [[1.4.23]] इत्यस्मिन् अधिकारे यैः दशभिः सूत्रैः कर्मसंज्ञायाः विधानम् क्रियते, तेषु इदं अन्तिमं सूत्रम् ।<hl> _हृ_ <{1.1046}> तथा _कृ_ <{8.10}> एतयोः धात्वोः विषये <bअण्यन्तप्रयोगस्य कर्ता ण्यन्तप्रयोगे विकल्पेन कर्मसंज्ञकः भवति </b> इति अस्य अर्थः । </hl> । क्रमेण उदाहरणे एतादृशे -

<listsp>

<li><hlb>1. _हृ हरणे_ <{1.1046}></hlb> । यथा - <ex>पिता <b>माणवकं</b> भारं हारयति</ex>, <ex>पिता <b>माणवकेन</b> भारं हारयति </ex> ।

_हृ_-धातोः यः शुद्धकर्ता, तस्य ण्यन्तप्रयोगे अनेन सूत्रेण विकल्पेन कर्मसंज्ञा भवति  । कर्मसंज्ञायां प्राप्तायाम् <ex>पिता <b>माणवकं</b> भारं हारयति</ex> इति प्रयोगः सिद्ध्यति । कर्मसंज्ञायाः अभावे <ex>पिता <b>माणवकेन</b> भारं हारयति</ex> इति प्रयोगः सिद्ध्यति । 

<li><hlb>2. _कृ  करणे_ <{10.10}></hlb> - यथा <ex>पिता <b>माणवकं</b> कटं कारयति</ex>, <ex>पिता <b>माणवकेन</b> कटं कारयति </ex> ।

_कृ_-धातोः यः शुद्धकर्ता, तस्य ण्यन्तप्रयोगे अनेन सूत्रेण विकल्पेन कर्मसंज्ञा भवति  । कर्मसंज्ञायां प्राप्तायाम् <ex>पिता <b>माणवकं</b> कटं कारयति</ex> इति प्रयोगः सिद्ध्यति । कर्मसंज्ञायाः अभावे <ex>पिता <b>माणवकेन</b> कटं कारयति</ex> इति प्रयोगः सिद्ध्यति । 

</listsp>

<title>उभयत्र विभाषा इयम्</title>

_हृ_ तथा _कृ_ - द्वयोः अपि धात्वोः विषये प्रकृतसूत्रेण उक्ता विभाषा <b>उभयत्र विभाषा</b> एव अस्ति । तदित्थम् -

<list>

1. <b>_हृ_-धातुः</b> कुत्रचित् <b>गत्यर्थकरूपेण</b> प्रयुज्यते (यथा - हरति, विहरति); कुत्रचित् <b>भोजनार्थकरूपेण</b> प्रयुज्यते (यथा - आहरति); कुत्रचित् च अन्यस्मिन् एव अर्थे प्रयुज्यते (यथा - प्रहरति) । एतेभ्यः गत्यर्थके अर्थे, भोजनार्थके च अर्थे, हृ-धातोः अण्यन्तकर्तुः ण्यन्तप्रयोगे _गतिबुद्धिप्रत्यवसानार्थशब्दकर्माकर्मकाणामणि कर्ता स णौ_ [[1.4.52]] इति पूर्वसूत्रेण नित्यं कर्मसंज्ञायां प्राप्तायाम्; तथा च अन्येषु अर्थेषु पूर्वसूत्रस्य प्रयोग-अभावात् कर्मसंज्ञायाम् सर्वथा अप्राप्तायाम्, प्रकृतसूत्रेण सर्वेषु स्थलेषु इयं कर्मसंज्ञा विकल्प्यते । अनेन प्रकारेण  _हृ_-धातोः विषये इयम् उभयत्र विभाषा अस्ति ।

2. <b>_कृ_-धातुः</b> कुत्रचित् <b>अकर्मकरूपेण</b> प्रयुज्यते (यथा - छात्राः विकुर्वन्ति (विरुद्धं चेष्टन्ते इत्यर्थः));  अन्येषु स्थलेषु तु अयं सकर्मकरूपेण प्रयुज्यते (यथा, कटं करोति) । एताभ्यां अकर्मके अर्थे  कृ-धातोः अण्यन्तकर्तुः ण्यन्तप्रयोगे _गतिबुद्धिप्रत्यवसानार्थशब्दकर्माकर्मकाणामणि कर्ता स णौ_ [[1.4.52]] इति पूर्वसूत्रेण नित्यं कर्मसंज्ञायां प्राप्तायाम्; तथा च सकर्मके अर्थे पूर्वसूत्रस्य प्रयोग-अभावात् कर्मसंज्ञायाम् सर्वथा अप्राप्तायाम, प्रकृतसूत्रेण सर्वेषु स्थलेषु इयं कर्मसंज्ञा विकल्प्यते । अनेन प्रकारेण _कृ_-धातोः विषये अपि इयम् उभयत्र विभाषा अस्ति ।

</listsp>

<title>वार्त्तिकम् - <!अभिवादिदृशोरात्मनेपदे वेति वाच्यम्!> </title>

<b>अभि + वद् तथा च दृश् इत्येतयोः धात्वोः ण्यन्तस्य आत्मनेपदस्य प्रयोगे अण्यन्तकर्ता विकल्पेन कर्मसंज्ञकः भवति</b> । यथा -

<listsp>

<li><hlb>1. _अभि + वद्_ <{1.1164}></hlb> -  अत्र <nex>माणवकः गुरुम् अभिवदति</nex> इत्यस्य णिजन्तप्रयोगे <qt>अभिवादयते</qt> इति आत्मनेपदि तिङन्तं प्रयुज्यते चेत् <ex>पिता <b>माणवकेन</b> गुरुम् अभिवादयते</ex> तथा <ex>पिता <b>माणवकम्</b> गुरुम् अभिवादयते</ex> इति उभयथा प्रयोगः भवति ।  <qt>अभिवादयति</qt> इति परस्मैपदप्रयोगे तु केनापि सूत्रेण वार्त्तिकेन वा शुद्धकर्तुः कर्मसंज्ञा न विधीयते, अतः सः कर्तृसंज्ञकः एव तिष्ठति - <nex>पिता <b>माणवकेन</b> गुरुम् अभिवादयति</nex> । 

<li><hlb>2. _दृश्_ <{1.1143}></hlb> - अत्र <nex>माणवकः शुकं पश्यति</nex> इत्यस्य णिजन्तप्रयोगे <qt>दर्शयते</qt> इति आत्मनेपदि तिङन्तं प्रयुज्यते चेत्  <ex>पिता <b>माणवकेन</b> शुकं दर्शयते</ex> तथा च <ex>पिता <b>माणवकम्</b> शुकं दर्शयते </ex> इति उभयथा प्रयोगः भवति ।  <qt>दर्शयति</qt> इति  परस्मैपदप्रयोगे तु पूर्वसूत्रस्थेन <!दृशेश्च!> इति वार्त्तिकेन शुद्धकर्तुः नित्यमेव कर्मसंज्ञा  विधीयते - <ex>पिता <b>माणवकं</b> शुकं दर्शयति </ex> । 

</listsp>

