---
index: 1.4.46
sutra: अधिशीङ्स्थाऽऽसां कर्म

---
_कारके_ [[1.4.23]] इत्यस्मिन् अधिकारे यैः दशभिः सूत्रैः कर्मसंज्ञायाः विधानम् क्रियते, तेषु इदं तृतीयं सूत्रम् । अनेन सूत्रेण अधि-उपसर्गपूर्वकस्य _शीङ् (स्वप्ने)_ <{2.26}>, स्था (गतिनिवृत्तौ) <{1.1077}>, आस् (उपवेशने) <{2.11}> इत्येतेषां धातूनाम् आधारस्य _आधारोऽधिकरणम्_ [[1.4.45]] इत्यनेन प्राप्ताम् अधिकरणसंज्ञां बाधित्वा कर्मसंज्ञा विधीयते ।  यथा, <qt>हरिः वैकुण्ठम् अधिशेते</qt> (विष्णुः वैकुण्ठे शेते इत्यर्थः), <qt>हरिः वैकुण्ठम् अधितिष्ठति</qt> (विष्णुः वैकुण्ठे तिष्ठति इत्यर्थः), <qt>हरिः वैकुण्ठम् अध्यास्ते</qt>  (विष्णुः वैकुण्ठे आस्ते / उपविशति इत्यर्थः) । अत्र त्रिषु अपि वाक्येषु उपसर्गस्य योगे अर्थे परिवर्तनं न भवति (इत्युक्ते, शेते = अधिशेते; तिष्ठति = अधितिष्ठति, आस्ते = अध्यास्ते) । केवलम् आधारस्य अधिकरणसंज्ञां बाधित्वा कर्मसंज्ञा भवति । 

<title>"अधिशीङ्स्थास्" इति शब्दः</title>

सूत्रे प्रयुक्तः अधिशीङ्स्थासाम् इति शब्दः अधिशीङ्स्थास् इति शब्दस्य षष्ठीबहुवचनम् अस्ति । अधिशीङ्स्थास् इति शब्दः आदौ द्वन्द्वसमासं कृत्वा तदनन्तरं च उत्तरपदलोपिसमासेन सिद्ध्यन्ति । तदित्थम् - शीङ् च स्था च आस् च इति शीङ्स्थाऽसाः । अयम् इतरेतरद्वन्द्वसमासः । ततः अधिपूर्वकाः शीङ्स्थासः इति अधिपूर्वशीङ्स्थासः । अयम् उत्तरपदलोपीसमासः, <!शाकपार्थिवादीनां सिद्धये उत्तरपदलोपस्योपसङ्ख्यानम्!> इत्यनेन सिद्ध्यति । <ऽद्वन्द्वादौ श्रूयमाणं पदं प्रत्येकमभिसम्बद्ध्यतेऽ> इति न्यायेन द्वन्द्वसमासस्य आदौ प्रयुक्तः अधि इति शब्दः द्वन्द्वसमास्य प्रत्येकं पदेन सह अन्वेति, अतः "अधिपूर्वकः शीङ्", "अधिपूर्वकः स्था", "अधिपूर्वकः आस्" इति अत्र अर्थः जायते । एतेषां सर्वेषाम् यः आधारः, तस्य प्रकृतसूत्रेण कर्मसंज्ञा भवति । 

<title>बाध्यबाधकभावः</title>

अधि+शीङ्, अधि+स्था, अधि+आस् -  एतेषां धातूनां विषये कर्तुः आधारस्य  _आधारोऽधिकरणम्_ [[1.4.45]]  इत्यनेन प्राप्ताम् अधिकरणसंज्ञाम् अपवादत्वात् बाधित्वा प्रकृतसूत्रेण कर्मसंज्ञा विधीयते । 

