---
index: 1.4.62
sutra: अनुकरणं चानितिपरम्

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं तृतीयं सूत्रम् । अनेन सूत्रेण <b>अनुकरणवाचिशब्दस्य </b>विषये क्रियायोगे गतिसंज्ञा विधीयते । <hl>यस्मात् अनुकरणवाचिनः शब्दात् अव्यवहितपरः <qt><b>इति</b></qt> अयं शब्दः नास्ति, सः क्रियायाः योगे गतिसंज्ञकः भवति</hl> इति अस्य सूत्रस्य आशयः ।

<hlb>अनुकरणवाची शब्दः</hlb>  इत्युक्ते सः शब्दः यः कस्यचित् ध्वनेः अनुकरणार्थं प्रयुज्यते (A word used to copy a sound). । <ex>खाट्</ex>, <ex>श्रत्</ex> इत्यादयः शब्दाः भाषायाम् <b>अनुकरणवाचिशब्दाः</b> नाम्ना ज्ञायन्ते । एते यदा  क्रियायाः योगे प्रयुज्यन्ते, तदा एतेषां <b>गतिसंज्ञा</b> भवति ।गतिसंज्ञायां सत्याम् _कुगतिप्रादयः_ [[2.2.18]] इत्यनेन एतेषाम् कृदन्तैः सह उपपदसमासः सम्भवति । यथा - <ex>खाट्कृतम्</ex>, <ex>खाट्कृत्य</ex> । परन्तु अस्मात् अनुकरणवाचिशब्दात् अव्यवहितः परः  <qt><b>इति</b></qt> अयं शब्दः अस्ति चेत् एतेषां गतिसंज्ञा न भवति । गतिसंज्ञायाः अभावात् उपपदसमासः अपि न सम्भवति । यथा - <nex>खाट् इति कृत्वा </nex> । अत्र समासस्य अभावात् _क्त्वा_-प्रत्ययस्य _ल्यप्_-आदेशः अपि नैव कृतः वर्तते ।

<title>इति-शब्दपरकत्वात् क्रियायोगः कथम् ? </title>

प्रकृतसूत्रेण <b>गतिसंज्ञा</b> तदा एव भवति यदा अनुकरणवाचिनः शब्दस्य <b>क्रियया सह</b> योगः विद्यते । "अयं क्रियायोगः कथं भवेत्" इति प्रश्ने पृष्टे, अग्रे वक्ष्यमाणेन _ते प्राग्धातोः_ [[1.4.80]] इत्यनेन अस्य उत्तरं लभ्यते - "धातोः अव्यवहितपूर्वे एव अनुकरणवाची शब्दः भवेत्" इति  । इत्युक्ते, क्रियायोगे सिद्धे, अनुकरणवाचिनः शब्दात् अनन्तरम् धातुः एव भवति, अतश्च तत्र <b><qt>इति</qt></b> इदं पदं नैव सम्भवति । किञ्च, अनुकरणवाचिनः शब्दात् अनन्तरम् <b><qt>इति</qt></b> इदं पदं विद्यते चेत् तत्र क्रियायोगः एव न भवति, येन गतिसंज्ञा अपि नैव शक्या । अस्यां स्थितौ प्रकृतसूत्रे प्रयुक्तस्य <hl>अनितिपरम्</hl> इति शब्दस्य किं प्रयोजनम् - इति प्रश्नः उदेति । अस्य उत्तरार्थम् तत्त्वबोधिनीकारः ब्रूते - <inline>इतिकृत्वा इति समुपदाये एवंकृत्वा इत्यर्थे वर्तते । तथा च इतिशब्दः क्रियाविशेषकः, इति तद्घटितसमुदायस्य क्रियावाचकत्वात् अस्ति एव क्रियायोगः</inline> । <qt><b>इतिकृत्वा</b></qt> इत्यस्य शब्दसमुदायस्य अर्थः <qt>एवंकृत्वा</qt> इति वर्तते, अतः अत्र _इति_ शब्द: अपि क्रियार्थम् अवश्यमेव बोधयति - इति अत्र तत्त्वबोधिनीकारस्य आशयः वर्तते । अस्यां स्थितौ <nex>खाट् इतिकृत्वा</nex> इत्यत्र क्रियायोगे सिद्धे अनिष्टा गतिसंज्ञा अपि प्राप्नोति । अस्याः बाधनार्थम् <hl>अनितिपरम्</hl> इति निषेधः प्रकृतसूत्रे दत्तः वर्तते । 

<note> यद्यपि सूत्रे <b>क्रियायोगे</b> इति सामान्यनिर्देशः वर्तते, तथापि <b>लोके प्रकृतसूत्रस्य प्रयोगः केवलं _कृ_/_भू_/_अस्_-धातूनां योगे एव</b> कृतः दृश्यते ।

</note>