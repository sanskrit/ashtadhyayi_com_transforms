---
index: 1.4.73
sutra: उपाजेऽन्वाजे

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं चतुर्दशं सूत्रम् ।  <hl><b><ex>उपाजे</ex> </b>तथा च <b><ex>अन्वाजे</ex></b> (उभयोः अर्थः - दुर्बलाय बलप्रदानम् / दुर्बलाय सहायप्रदानम् / to help or empower a weak person) <b> इत्येतयोः अव्यययोः _कृ_-धातोः योगे विकल्पेन गतिसंज्ञा भवति</b></hl> ।  गतिसंज्ञापक्षे _कुगतिप्रादयः_ [[2.2.18]] इत्यनेन एतयोः शब्दयोः कृदन्तैः सह उपपदसमासः सम्भवति । यथा   - <ex>उपाजेकृत्य / अन्वाजेकृत्य गच्छति</ex> (= दुर्बलस्य सहायं कृत्वा गच्छति - इत्यर्थः) । गतिसंज्ञा-अभावपक्षे  गतिसमासः ल्यबादेशः च न भवत:, अतः <ex>उपाजे कृत्वा / अन्वाजे कृत्वा गच्छति</ex> इति प्रयोगौ सिद्ध्यतः । 

