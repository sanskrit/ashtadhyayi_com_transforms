---
index: 1.4.58
sutra: प्रादयः

---
<b>प्रादिगणः</b> इति कश्चन गणः गणपाठे पाठितः अस्ति । अस्मिन् गणे विद्यमानाः सर्वे शब्दाः <b>अद्रव्यवाचिषु अर्थेषु निपातः इति संज्ञां स्वीकुर्वन्ति</b> — इति अस्य सूत्रस्य आशयः ।

<hlb>अद्रव्यवाचिनि अर्थः —</hlb> <qt>द्रव्यम्</qt> इत्यक्ते भौतिकजगतः कश्चन पदार्थः । <hl>लिङ्गसङ्ख्यान्वितम् द्रव्यम्</hl> इति अस्य शब्दस्य व्याख्या दीयते । यस्य वस्तुनः लिङ्गम्, सङख्या वा भवितुम् अर्हति, तस्य द्रव्यम् इति संज्ञा भवति — इति आशयः । एतादृशान् अर्थान् विहाय अन्ये अर्थाः <b>अद्रव्ययवाचिनः अर्थाः</b> नाम्ना ज्ञायन्ते । एतेषु <b>अद्रव्यवाचिषु अर्थेषु चादिगणस्य शब्दानाम् निपातसंज्ञा भवति</b> । 

प्रादिगणे विद्यमानाः प्रायेण सर्वेऽपि शब्दाः अद्रव्यवाचिनि अर्थे एव प्रयुज्यन्ते ।परन्तु अस्मिन् गणे विद्यमानः <qt>परा</qt> इति शब्दः द्रव्यवाचिनि अर्थे, <qt>पर</qt>-इति सर्वनामशब्दस्य स्त्रीलिङ्गस्य एकवचनरूपेण अपि प्रयुज्यते । एवमेव अयं शब्दः 'उत्कृष्टः' अस्मिन् अर्थे अपि प्रयुक्तः दृश्यते; यथा —‌ परा वाणी, परा सेना — इति । एतादृशेषु अर्थेषु अस्य शब्दस्य निपातसंज्ञा मा भूत्, इति स्पष्टीकर्तुम् अत्र <qt>असत्वे</qt> इति शब्दः अनुवृत्तिरूपेण स्वीकृतः अस्ति । <qt>परा</qt>शब्दस्य असत्त्ववाचिनि अर्थे एव उपसर्गसंज्ञा भवति इत्याशयः । 

<title>प्रादिगणस्य आवली</title>

प्रादिगणे आहत्य 22 शब्दाः सन्ति । एतेषाम् आवली अधः दत्ता अस्ति । प्रत्येकं शब्दस्य संक्षिप्ताः अर्थाः अपि निर्दिष्टाः वर्तन्ते । एतेषाम् अन्ये अर्थाः तु कोशेभ्यः ज्ञातव्याः । एवमेव, एते शब्दाः वाक्येषु कथं प्रयोक्तव्याः इति तु शिष्टैः एव ज्ञेयम् ।

<gana>

1. प्र  <light>(forward, in front, before, primary)</light> 

2. परा <light>(away, back, inverted, aside)</light> 

3. अप  <light>(away from, deterioration, opposition, negation)</light>

4. सम् <light>(with, together, quite, greatly, very much)</light>

5. अनु <light>(after, along, following, later)</light>

6. अव <light>(away, down)</light>

7. निस्   <light>(out of , away from, without, free from, less)</light>

8. निर् <light>(out of , away from, without, free from, less)</light>

9. दुस् <light>(bad, evil, wicked, inferior, hard, difficult)</light>

10. दुर् <light>(bad, evil, wicked, inferior, hard, difficult)</light>

11. वि <light>(separate, away, opposition, negation, intensity, greatness, difference)</light>

12. आङ् <light>(near, towards, from all sides, all around)</light>

13. नि <light>(downward motion, intensity, skill, inclusion, proximity, insult, doubt)</light>

14. अधि  <light>(over and above, to place over, besides, in addition, intensification)</light>

15. अपि  <light>(to place near, besides, unite, reaching up)</light>

16. अति <light>(very, too much, exceedingly, excessively, close)</light>

17. सु <light>(excellent, beautiful, well, perfect)</light>

18. उद् <light>(superiority, separation, upwards motion, gain)</light>

19. अभि <light>(from both sides, over and above, across, towards, in the direction of )</light>

20. प्रति <light>(towards, in the direction of, back, in return, against, down upon, likeness, equality, opposition )</light>

21. परि <light>(round, round about, in addition to, excessively, against, opposite to)</light>

22. उप <light>(towards, near to, by the side of, with, under, down)</light>

</gana>

<title>प्रादयः तथा उपसर्गाः</title>

प्रादिगणस्य शब्दाः यदा क्रियायाः योगे प्रयुज्यन्ते, तदा तेषाम् _उपसर्गाः क्रियायोगे_ [[1.4.59]] इत्यनेन उपसर्गसंज्ञा अपि भवति । परन्तु यदा एते शब्दाः क्रियाभिन्ने सन्दर्भे प्रयुज्यन्ते, तदा एतेषाम् उपसर्गसंज्ञा न भवति । यथा, <qt>प्रगतः आचार्यः = प्राचार्यः</qt> अस्मिन् समासे <qt>प्राचार्यः</qt> इति शब्दे विद्यमानः <qt>प्र</qt> इति अंशः समासस्य पूर्वपदरूपेण स्थापितः अस्ति, न हि क्रियायोगे । अतः <qt>प्र</qt> इत्यस्य  <qt>प्राचार्यः</qt> इति शब्दे उपसर्गसंज्ञा न भवति । एवमेव, <qt>सुसंस्कृतम्</qt> इत्यत्र <qt>सु</qt>-इत्यस्य  ; <qt>उपशिक्षकः</qt> इत्यत्र <qt>उप</qt>-इत्यस्य, <qt>अनुविष्णु</qt> इत्यत्र <qt>अनु</qt>-इत्यस्य अपि उपसर्गसंज्ञा न भवति । 