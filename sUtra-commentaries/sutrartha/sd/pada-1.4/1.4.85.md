---
index: 1.4.85
sutra: तृतीयार्थे

---
_कर्मप्रवचनीयाः_ [[1.4.83]] अस्मिन् अधिकारे आहत्य पञ्चदशभिः सूत्रैः कर्मप्रवचनीयसंज्ञाः विधानं क्रियते । तेषु इदं द्वितीयं सूत्रम् । <ex><b>अनु</b></ex> इत्यस्य शब्दस्य अनेन सूत्रेण कर्मप्रवचनीयसंज्ञा भवति । <hl><ex>अनु</ex> इति शब्दः यदा <b>तृतीयाविभक्तेः</b> अर्थं द्योतयितुम् प्रयुज्यते, तदा सः <b>कर्मप्रवचनीयसंज्ञः</b> भवति</hl> - इति प्रकृतसूत्रस्य आशयः । <b>तृतीयाविभक्तेः अर्थः</b> इत्यनेन प्रकृतसूत्रस्य सन्दर्भे <b>सह / सम्बन्धेन / योगे</b> इति अर्थः स्वीक्रियते । अस्मिन् अर्थे विद्यमानस्य <ex>अनु</ex> इत्यस्य कर्मप्रवचनीयसंज्ञा भवति । अस्य द्वे उदाहरणे एतादृशे -

<list>

1.  <ex>पर्वतम् अन्ववसिता सेना </ex> । सेना पर्वतस्य साहाय्येन अतिष्ठत् - इति अर्थः ।

2. <ex>नदीम् अन्ववसिता सेना </ex> । सेना नद्याः किनारे अतिष्ठत्- इति अर्थः । 

</list>

अत्र द्वयोः अपि उदाहरणयोः <ex>अन्ववसिता</ex> इत्यस्य विग्रहः <qt>अनु + अव + षिञ् (बन्धने) + क्त</qt> इति अस्ति । अत्र <qt>अव</qt> इति उपसर्गसंज्ञकः अस्ति । <ex>अनु</ex> इति तु कर्मप्रवचनीयसंज्ञकः अस्ति । 

<note>कर्मप्रवचनीयसंज्ञकः शब्दः तथा च तस्मात् अग्रे विद्यमानः क्रियावाचकः शब्दः - एतयोर्मध्ये संहिता वैकल्पिकी एव अस्ति । अतः <qt>पर्वतम् अनु अवसिता सेना</qt> इति लिख्यते चेदपि नैव दोषाय । </note>

<title>प्रकृतसूत्रेण विहितायाः कर्मप्रवचनीयसंज्ञायाः प्रयोजनम्</title>

प्रकृतसूत्रेण पाठितायाः कर्मप्रवचनीयसंज्ञायाः प्रयोजनम् अस्ति _कर्मप्रवचनीययुक्ते द्वितीया_ [[2.3.8]] इत्यनेन <b>द्वितीयाविभक्तिविधानम्</b> इति । <ex>अनु</ex> इति कर्मप्रवचनीयस्य प्रयोगे "यस्य योगे / यस्य सम्बन्धेन" तृतीयार्थः विधीयते, तस्य _कर्मप्रवचनीययुक्ते द्वितीया_ [[2.3.8]] इत्यनेन द्वितीयाविभक्तिः भवति । अतएव उपरि उदाहरणयोः - <qt>पर्वतम्</qt> तथा च <qt>नदीम्</qt>  इत्येतौ शब्दौ द्वितीयाविभक्तौ प्रयुक्तौ स्तः । इयं द्वितीया विभक्तिः _सहयुक्तेऽप्रधाने_ [[2.3.19]]  इत्यनेन प्राप्तां तृतीयाविभक्तिं सूत्रविधानसामर्थ्यात् बाधते । इत्युक्ते, यदि <qt> पर्वतम् अन्ववसिता सेना</qt> इत्यत्र _सहयुक्तेऽप्रधाने_ [[2.3.19]]  इत्यनेन परत्वात् तृतीया एव विधीयेत, तर्हि _तृतीयार्थे_ [[1.4.86]] इत्यनेन विहिता कर्मप्रवचनीयसंज्ञा निष्प्रयोजना स्यात् । अतः _तृतीयार्थे_ [[1.4.86]]  इति सूत्रस्य विधानम् एव इदं स्पष्टी करोति यत् प्रकृतसूत्रस्य उदाहरणेषु <b>द्वितीया</b> विभक्तिः एव करणीया - इति । 