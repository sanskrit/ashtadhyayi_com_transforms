---
index: 1.4.101
sutra: तिङस्त्रीणि त्रीणि प्रथममध्यमोत्तमाः

---
<pt>

<b>तिङ्</b> = तिप्-तस्-झि-सिप्-थस्-थ-मिप्-वस्-मस्-त-आताम्-झ-थास्-आथाम्-ध्वम्-इट्-वहि-महिङ् ।

</pt>

_तिप्तस्झिसिप्थस्थमिब्वस्मस् तातांझथासाथांध्वमिड्वहिमहिङ्_ [[3.4.78]] अनेन सूत्रेण ये अष्टादश तिङ-प्रत्ययाः पाठ्यन्ते, तेषाम्  <b>त्रिसङ्ख्यात्मक-समूहेन क्रमेण प्रथम-मध्यम-उत्तम-एतादृशम् संज्ञाः विधीयन्ते</b> - इति अस्य सूत्रस्य आशयः । एतद् विभाजनम् इत्थम् भवति -

<list>

<li>1. <hlb>तिप्</hlb>, <hlb>तस्</hlb>, <hlb>झि</hlb> - इति आदिस्थाः त्रयः प्रत्ययाः <hlb>प्रथमः</hlb> इति संज्ञां स्वीकुर्वन्ति ।

<li>2. <hlb>सिप्</hlb>, <hlb>थस्</hlb>, <hlb>थ</hlb> - इति अग्रिमाः त्रयः प्रत्ययाः <hlb>मध्यमः</hlb> इति संज्ञां स्वीकुर्वन्ति ।

<li>3. <hlb>मिप्</hlb>, <hlb>वस्</hlb>, <hlb>मस्</hlb> - इति अग्रिमाः त्रयः प्रत्ययाः <hlb>उत्तमः </hlb> इति संज्ञां स्वीकुर्वन्ति ।

<li>4. <hlb>त</hlb>, <hlb>आताम्</hlb>, <hlb>झ</hlb> - इति अग्रिमाः त्रयः प्रत्ययाः पुनः <hlb>प्रथमः</hlb> इति संज्ञां स्वीकुर्वन्ति ।

<li>5. <hlb>थास्</hlb>, <hlb>आथाम्</hlb>, <hlb>ध्वम्</hlb> - इति अग्रिमाः त्रयः प्रत्ययाः पुनः <hlb>मध्यमः</hlb> इति संज्ञां स्वीकुर्वन्ति ।

<li>6. <hlb>इट्</hlb>, <hlb>वहि</hlb>, <hlb>महिङ्</hlb> - इति अन्तिमाः त्रयः प्रत्ययाः पुनः <hlb>उत्तमः </hlb> इति संज्ञां स्वीकुर्वन्ति ।

</list>

<spacer>

अनेन प्रकारेण <b>परस्मैपदसंज्ञकप्रत्ययानाम् त्रयः विभागाः</b> तथा <b>आत्मनेपदसंज्ञकप्रत्ययानाम् अपि त्रयः विभागाः</b> जायन्ते । एतेषाम् एव भाष्ये (तदनुषङ्गेन व्याकरणे सर्वत्र एव) <hlb>पुरुषाः</hlb> इत्यनेन निर्देशः कृतः अस्ति ।

<title>प्रकृतसूत्रेण पाठितानां संज्ञानाम् उपयोगः</title>

प्रकृतसूत्रेण पाठिताः तिस्रः संज्ञाः सूत्रपाठे केवलं पञ्चषेषु स्थलेषु एव प्रयुक्ताः सन्ति । तदित्थम् - 

<list>

<li>1. _लुटः प्रथमस्य डारौरसः_ [[2.4.85]] तथा च _शेषे प्रथमः_ [[1.4.108]] इत्येतयोः सूत्रयोः <hlb>प्रथमः</hlb> इति संज्ञा प्रयुक्ता अस्ति ।

<li>2. _युष्मद्युपपदे समानाधिकरणे स्थानिन्यपि मध्यमः_ [[1.4.105]] अस्मिन् सूत्रे <hlb>मध्यमः</hlb> इति संज्ञा प्रयुक्ता अस्ति ।

<li>3. _प्रहासे च मन्योपपदे मन्यतेरुत्तम एकवच्च_ [[1.4.106]], _अस्मद्यत्तमः_ [[1.4.107]], _स उत्तमस्य_ [[3.4.98]], _णलुत्तमो वा_ [[7.1.91]]  तथा च  _आडुत्तमस्य पिच्च_ [[3.4.92]]  एतेषु सूत्रेषु  <hlb>उत्तमः</hlb> इति संज्ञा प्रयुक्ता अस्ति ।