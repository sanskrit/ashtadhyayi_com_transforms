---
index: 1.4.12
sutra: दीर्घं च

---
व्याकरणशास्त्रे पाठितासु संज्ञासु अन्यतमा <b>गुरु</b> इति संज्ञा अनेन सूत्रेण पाठ्यते  ।   <hl>यः स्वरः दीर्घः अस्ति, तस्य <b>गुरु</b> इति संज्ञा भवति </hl>— इति अस्य सूत्रस्य आशयः । यथा-

<list>

<li>1. <qt>देवी</qt> इति शब्दे दकारोत्तरः एकारः, वकारोत्तरः ईकारः च गुरुसंज्ञकौ स्तः । 

<li>2. <qt>पौत्र</qt> इति शब्दे पकारोत्तरः औकारः गुरुसंज्ञकः अस्ति ।

<li>3. <qt>भूमि</qt> इति शब्दे भकारोत्तरः ऊकारः गुरुसंज्ञकः अस्ति ।

</list>

<title>गुरुसंज्ञायाः प्रयोजनम्</title>

गुरुसंज्ञायाः प्रयोगं कृत्या अष्टाध्याय्यां भिन्नाः विधयः पाठिताः वर्तन्ते । द्वे उदाहरणे एतादृशे -

<listsp>

<li>1.    यस्मिन् हलन्तधातौ गुरुसंज्ञकः स्वरः विद्यते, तस्मात् स्त्रियाम् _गुरोश्च हलः_ [[3.3.103]] इति सूत्रेण <qt>अ</qt> इति कृत्प्रत्ययः भवति । यथा <qt>ईह्</qt> इति धातोः अनेन सूत्रेण <qt>अ</qt>-प्रत्यये कृते <qt>ईहा</qt> इति रूपं सिद्ध्यति । प्रक्रिया इयम् —

<pr>

ईहँ (चेष्टायाम्, भ्वादिः, <{1.719}>)

→ ईह् + अ + टाप् [अयम् हलन्तः धातुः, तथा च अस्मिन् धातौ विद्यमानः आदिस्थः ईकारः _दीर्घं च_ [[1.4.12]] इत्यनेन गुरुसंज्ञकः अस्ति । अतः _गुरोश्च हलः_ [[3.3.103]] इति सूत्रेण अस्मात् धातोः <qt>अ</qt>-प्रत्ययः भवति । अग्रे स्त्रीत्वं द्योतयितुम् _अजाद्यतष्टाप्_ [[4.1.4]] इति <qt>टाप्</qt>-प्रत्ययः अपि विधीयते ।]

→ ईहा [_अकः सवर्णे दीर्घः_ [[6.1.101]] ]

</pr>

<li>2. यस्मिन् प्रातिपदिके उपधायाम् यकारः अस्ति, तथा च उपोत्तमः स्वरः (second last स्वर) गुरुसंज्ञकः अस्ति, तस्मात् भावार्थे _योपधाद्गुरूपोत्तमाद्वुञ् _ [[5.1.132]] इत्यनेन <qt>वुञ्</qt> इति प्रत्ययः विधीयते । यथा -

<pr>

रमणीयस्य भावः

--> रमणीय + वुञ् [<qt>रमणीय</qt> इति शब्दे उपधायाम् यकारः अस्ति, तथा च उपोत्तमः स्वरः (ईकारः) गुरुसंज्ञकः अस्ति । अतः अस्मात् प्रातिपदिकात् भावार्थे _योपधाद्गुरूपोत्तमाद्वुञ् _ [[5.1.132]] इत्यनेन <qt>वुञ्</qt> इति प्रत्ययः विधीयते]

--> रमणीय + अक [_युवोरनाकौ_ [[7.1.1]] इति <qt>अक</qt>-आदेशः]

--> रामणीय + अक [_तद्धितेष्वचामादेः_ [[7.2.117]] इति आदिवृद्धिः]

--> रामणीय् + अक [_यस्येति च_ [[6.4.148]] इति अकारलोपः]

--> रामणीयक

</pr>

</list>

<title>अष्टाध्याय्यां गुरुसंज्ञायाः प्रयोगः</title>

अष्टाध्याय्याम् गुरुसंज्ञायाः साक्षात् प्रयोगः पञ्चसु सूत्रेषु कृतः अस्ति —

<list>

1. _गुरोश्च हलः_ [[3.3.103]]

2. _इजादेश्च गुरुमतोऽनृच्छः_ [[3.1.36]]

3. _अणिञोरनार्षयोर्गुरूपोत्तमयोः ष्यङ् गोत्रे _ [[4.1.78]]

4. _योपधाद्गुरूपोत्तमाद्वुञ्_ [[5.1.132]]

5. _गुरोरनृतोऽनन्त्यस्याप्येकैकस्य प्राचाम् _ [[8.2.86]] 

</list>

अनुवृत्तिरूपेण अन्येषु अपि सूत्रेषु इयं संज्ञा प्रयुक्ता दृश्यते ।