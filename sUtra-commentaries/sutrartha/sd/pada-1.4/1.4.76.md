---
index: 1.4.76
sutra: मध्ये पदे निवचने च

---
अष्टाध्याय्यां _गतिश्च_ [[1.4.60]] इत्यतः _जीविकोपनिषदावौपम्ये_ [[1.4.79]] इति सूत्रैः <b>गति</b>संज्ञा पाठ्यते । अस्यैव प्रकरणस्य इदं सप्तदशं सूत्रम् ।  <hl><b><ex>मध्ये</ex>, <ex>पदे</ex>, </b>तथा च <b><ex>निवचने</ex></b>  इति विभक्ति-प्रतिरूपकाः निपाताः यदा <b>उपश्लेषः</b> (= संयोगः / immediate contact) इति अर्थं विहाय अन्येषु अर्थेषु प्रयुज्यन्ते, तदा एतेषाम् _कृ_-धातोः योगे विकल्पेन गतिसंज्ञा भवति</b></hl> ।  गतिसंज्ञापक्षे _कुगतिप्रादयः_ [[2.2.18]] इत्यनेन एतयोः शब्दयोः कृदन्तैः सह उपपदसमासः सम्भवति । यथा   - <ex>मध्येकृत्य गच्छति</ex> (= मध्ये संस्थाप्य गच्छति , keeps something in the middle and goes इत्याशयः) । एवमेव <ex>पदेकृत्य गच्छति</ex> (= पदस्य समीपे / विशिष्टे स्थाने स्थापयित्वा गच्छति इत्यर्थः) तथा च <ex>निवचनेकृत्य गच्छति</ex> (वाणीं नियम्य गच्छति, किमपि न उक्त्वा गच्छति इत्यर्थः) । गतिसंज्ञा-अभावपक्षे  गतिसमासः ल्यबादेशः च न भवत:, अतः <ex>मध्ये कृत्वा / पदे कृत्वा / निवचने कृत्वा गच्छति</ex> इति प्रयोगाः सिद्ध्यन्ति । परन्तु <b>संयोगः</b> अस्मिन् अर्थे एतेषां प्रयोगः क्रियते चेत् प्रकृतसूत्रस्य प्रयोगः न भवति। यथा <nex> शिरः पदे कृत्वा नमति</nex> (स्वशिरः अन्यस्य पदे संस्थाप्य प्रणमति इति अर्थः) इत्यत्र  शिरसः पदेन सह <b>उपश्लेषः /  संयोगः</b> अस्ति अतः अत्र प्रकृतसूत्रस्य प्रयोगः न भवति, अतश्च गतिसंज्ञा अपि नैव विधीयते । 

<title><hl>अनत्याधानम्</hl> इति शब्दस्य अनुवृत्तिः </title>

प्रकृतसूत्रे चकारग्रहणसामर्थ्यात् पूर्वसूत्रात् <hl>अनत्याधानम्</hl> इति शब्दः अनुवर्तते । अयं शब्दः <qt>न अत्याधानम् इति अनत्याधानम्</qt> इति नञ्-समासेन सिद्ध्यति । कोशेषु  <b>अत्याधानम्</b> इत्यस्य अर्थः "उपरि स्थापनम्" इति दीयते । एतं अर्थं विहाय कस्मिंश्चित् अन्यस्मिन् अर्थे यत्र <ex>मध्ये</ex>, <ex>पदे</ex> उत <ex>निवचने</ex> इति शब्दाः प्रयुज्यन्ते, तत्र प्रकृतसूत्रस्य प्रयोगः भवति - इति ज्ञापयितुम् अत्र <hl>अनत्याधाने</hl> इति शब्दः अनुवृत्तिरूपेण स्वीक्रियते । 

<title><hl>मध्ये</hl>, <hl>पदे</hl> तथा च <hl>निवचने</hl> इति शब्दाः</title>

<hl>मध्ये</hl>, <hl>पदे</hl> तथा च <hl>निवचने</hl> एते शब्दाः विभक्तिप्रतिरूपकाः निपाताः सन्ति । <ex>मध्ये</ex> = <b>मध्यभागे</b> । <ex>पदे</ex> = <b>पदस्य समीपे</b> । <ex>निवचने</ex> = <b>निवचनम्</b> = <b>वचनाभावः</b> - एतेषु अर्थेषु एते निपातसंज्ञकाः शब्दाः अत्र निर्दिष्टाः वर्तन्ते । 