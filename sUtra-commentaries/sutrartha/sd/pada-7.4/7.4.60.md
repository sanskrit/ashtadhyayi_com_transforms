---
index: 7.4.60
sutra: हलादिः शेषः

---
द्वित्वप्रकरणे द्वित्वे कृते द्वयोः  यः प्रथमः तस्य _पूर्वोभ्यासः_ [[6.1.4]] इत्यनेन  'अभ्यास' संज्ञा भवति । अस्य अभ्यासस्य केवलं प्रथम-स्थाने विद्यमानम्  व्यञ्जनम्  अवशिष्यते, अन्येनि सर्वाणि व्यञ्जनानि लुप्यन्ते - इति अनेन सूत्रेण स्पष्टीभवति ।



अनेन सूत्रेण अच्-वर्णस्य लोपः न भवतीति स्मर्तव्यम् । केवलं हल्-वर्णस्यैव लोपः भवति । तत्रापि प्रथमस्थाने स्थितस्य हल्-वर्णस्य लोपः न भवति ।   (यदि अभ्यासस्य प्रथमस्थाने अच्-वर्णः अस्ति तर्हि अभ्यासस्य सर्वेषाम् हल्-वर्णानाम् लोपः भवति )।     

                  

यथा, पच्-धातोः लट्-लकारस्य प्रथमपुरुषैकवचनस्य प्रक्रियायाम् -

पच् + लिट् [_परोक्षे लिट्_ [[3.2.115]] इति लिट्]

→ पच् पच् + लिट् [_लिटि धातोरनभ्यासस्य_ [[6.1.8]] इति द्वित्वम् । द्वित्वे कृते प्रथमः यः 'पच्' शब्दः, तस्य अभ्याससंज्ञा भवति ।]        

→ प पच् + लिट् [_हलादि शेषः_ [[7.4.60]] इत्यनेन केवलं पकारः अवशिष्यते । चकारस्य लोपः भवति ।]

→ प पच् + तिप् [_तिप्तस्झि..._ [[3.4.78]] इति तिप्-प्रत्ययः]

→ प पच् णल् [_परस्मैपदानां णलतुसुस्थलथुसणल्वमाः_ [[3.4.82]] इति तिप्-इत्यस्य णल्-आदेशः]

→ प पाच् + अ [_अत उपधायाः_ [[7.2.116]] इति अङ्गस्य उपधा-अकारस्य वृद्धिः आकारः]

→ पपाच 



एतत् स्मर्तव्यम् यत् यदि धातोः प्रथमवर्णः व्यञ्जनम् नास्ति, तर्हि तस्यापि लोपः भवति । यथा, 'अद्' धातोः द्वित्वे कृते 'अद् अद्' इति स्थिते वर्तमानसूत्रेण 'अ अद्' इत्येव अवशिष्यते । अत्र दकारस्य लोपः भवति, यतः दकारः प्रथमस्थाने विद्यमानः नास्ति ।

                              

अन्यानि कानिचन उदाहरणानि -

1. 'वन्द्' इत्यस्य द्वित्वे कृते 'वन्द् वन्द्' इति प्राप्ते _हलादि शेषः_ [[7.4.60]] इत्यनेन अभ्यासस्य केवलं प्रथमः हल्-वर्णः अवशिष्यते, अतः 'व वन्द्' इति जायते । अच्-वर्णाः तु सर्वे अवशिष्यन्ते इति स्मर्तव्यम् ।

2. 'ध्यै' धातोः _आदेच उपदेशेऽशिति_ [[6.4.145]] इति आकारादेशं कृत्वा 'ध्या' इति प्राप्ते, तस्य द्वित्वे कृते, 'ध्या ध्या' इति जाते, वर्तमानसूत्रेण अभ्यासस्य केवलं प्रथमम् व्यञ्जनम् (धकारः) अवशिष्यते, अतः 'धा ध्या' इति जायते ।

3. 'क्षाल्' इत्यस्य द्वित्वे 'क्षाल् क्षाल्' इत्यत्र  वर्तमानसूत्रेण अभ्यासस्य केवलं प्रथमम् व्यञ्जनम् (ककारः) अवशिष्यते, अतः 'का क्षाल्' इति जायते ।       

     

