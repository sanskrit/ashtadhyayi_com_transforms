---
index: 7.4.73
sutra: भवतेरः

---
लिट्लकारे परे भू-धातोः _लिटि धातोरनभ्यासस्य_ [[6.1.8]] इत्यनेन द्वित्वे प्राप्ते द्वयोः यः पूर्वः तस्य _पूर्वोऽभ्यासः_ [[6.1.4]] इत्यनेन अभ्याससंज्ञा भवति  । अस्य अभ्यासस्य वर्तमानसूत्रेण अकारादेशः भवति । _अलोऽन्त्यस्य_ [[1.1.52]] इत्यनेन अयमन्त्यादेशः भवति । यथा, भू-धातोः लिट्-लकारस्य प्रथमपुरुषैकवचनस्य प्रक्रिया इयम् -

भू + लिट् [_परोक्षे लिट्_ [[3.2.115]] ]

→ भूव् ल् [_भुवो वुग्लुङ्लिटोः_ [[6.4.88]] इति वुक्-आगमः।]

→ भूव् भूव् ल् [_लिटि धातोरनभ्यासस्य_ [[6.1.8]] इति द्वित्वम्]

→ भू भूव् ल् [_हलादि शेषः_ [[7.4.60]] इति वकारस्य लोपः]

→ भुभूव् ल् [_ह्रस्वः_ [[7.4.59]] इति अभ्यासे विद्यमानस्य ऊकारस्य ह्रस्वादेशः ]

→ भभूव् ल् [_भवतेरः_ [[7.4.73]] इति अभ्यासस्य अन्तिमवर्णस्य अकारः]

→ भभूव् तिप् [_तिप्तस्.._ [[3.4.78]] इति प्रथमपुरुषैकवचनस्य प्रत्ययः तिप्]

→ भभूव् णल् [_परस्मैपदानां णलतुसुस्थलथुसणल्वमाः_ [[3.4.82]] इति तिप्-इत्यस्य णल्-आदेशः]

→ भभूव् अ [इत्संज्ञालोपः]

→ बभूव [_अभ्यासे चर्च्च_ [[8.4.54]] इति अभ्यासस्य जश्त्वम्]

