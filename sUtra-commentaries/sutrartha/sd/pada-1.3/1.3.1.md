---
index: 1.3.1
sutra: भूवादयो धातवः

---
'भू-सत्तायाम्' इत्यस्मात् आरभ्य 'तुत्थ आवरणे' इति यावत्  प्रायः 2000 शब्दाः धातुपाठे समाविष्टाः सन्ति । एतेषां सर्वेषामनेन सूत्रेण क्रियावाचिषु अर्थेषु 'धातुसंज्ञा' भवति ।





ज्ञातव्यम्  -

1)  धातुपाठे समाविष्टानाम् शब्दानाम् केवलं क्रियावाचिषु अर्थेषु एव धातुसंज्ञा भवति, अन्येषु अर्थेषु न । यथा - 'सत्तायाम्' अस्मिन् अर्थे भू-शब्दः धातुसंज्ञकः अस्ति, परन्तु 'पृथ्वी' अस्मिन् अर्थे अयं शब्दः धातुसंज्ञकः नास्ति । तथैव, 'गतिगन्धनयोः'  अस्मिन् अर्थे 'वा' अयं शब्दः  धातुसंज्ञकः अस्ति, परन्तु 'अथवा' अस्मिन् अर्थे न ।     

2) केचन धातवः धातुपाठे न उपलभ्यन्ते, केवलं सूत्रेषु एव तेषां उल्लेखः दृश्यते । एते धातवाः 'सौत्र-धातवः' नाम्ना ज्ञायन्ते ।

3) अस्मिन् सूत्रे भू-तथा-वा एतयोः ग्रहणं किमर्थं कृतम्? केवलं भू-इत्यस्य ग्रहणं क्रियते चेत् 'भ्वादयः धातवः' इति सूत्रमभविष्यत् । एवं स्थिते 'केवलं भ्वादिगणस्य शब्दाः एव धातुसंज्ञकाः भवति' इति अर्थः अजनिष्यत् । अतः आचार्यः अत्र अदादिगणस्यापि 'वा' धातुं स्वीकरोति । केचन वैयाकरणाः एवमपि चिन्तयन्ति यत् 'वा' इति माङ्गल्यार्थम् प्रयुक्तः अस्ति ।