---
index: 1.3.17
sutra: नेर्विशः

---
यद्यपि विश् (प्रवेशने) अयं परस्मैपदी धातुः, तथापि  नि-उपसर्गपूर्वकः विश्-धातुः आत्मनेपदस्य प्रत्ययान् प्राप्नोति ।  यथा - निविशते (इत्युक्ते, अन्तर्गच्छति / अदृश्यः भवति, आदयः) ।

ज्ञातव्यम् - लङ् / लृङ् / लुङ्-लकारेषु यद्यपि 'नि + विश्' एतयोः मध्ये अडागमस्य व्यवधानं दृश्यते, तथापि <ऽ यदागमाः तद्गुणीभूताः तद्ग्रहणेन गृह्यन्ते ऽ> अनया परिभाषया सः अडागमः धात्ववयवः एव मन्यते, अतः तत्रापि आत्मनेपदमेव भवति । यथा - न्यविशत ।

