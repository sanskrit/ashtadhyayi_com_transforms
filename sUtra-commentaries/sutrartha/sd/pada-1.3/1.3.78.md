---
index: 1.3.78
sutra: शेषात् कर्तरि परस्मैपदम्

---
_अनुदात्तङित आत्मनेपदम्_ [[1.3.12]] इत्यतः _विभाषोपपदेन प्रतीयमाने_ [[1.3.77]] इति यावत्सु सूत्रेषु  केभ्यः धातुभ्यः कासु कासु अवस्थासु  आत्मनेपदस्य प्रत्ययः भवन्ति अस्मिन् विषये उच्यते । एतान् स्थितीन् विहाय अन्येभ्यः सर्वेभ्यः धातुभ्यः कर्तरि प्रयोगे परस्मैपदस्य प्रत्ययाः भवन्ति ।                



ज्ञातव्यम् - _लः परस्मैपदम्_ [[1.4.99]] इत्यनेन लकारस्य स्थाने विधीयमानाः आदेशाः 'परस्मैपद' संज्ञां प्राप्नुवन्ति । एतेषु  त-आताम्-झ-थास्-आथाम्-ध्वम्-इड्-वहि-महिङ्-एतेषाम् तथा शानच्-कानच्-एतयोः 'आत्मनेपदम्' संज्ञा भवति (अतः परस्मैपदसंज्ञा निषिध्यते)   । अतः ये अवशिष्टाः - इत्युक्ते 'तिप्-तस्-झि-सिप्-थस्-थ-मिप्-वस्-म्-शतृ-क्वसु' - एतेषाम् एव 'परस्मैपदम्' संज्ञा भवति ।      