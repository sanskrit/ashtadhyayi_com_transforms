---
index: 1.3.14
sutra: कर्तरि कर्मव्यतिहारे

---
किं नाम व्यतिहारः? अस्य शब्दस्य अर्थद्वयम् विद्यते -

[1]   एकस्य कार्यम् यदा कश्चन अन्यः करोति, तदा तस्य 'व्यतिहार' इति संज्ञा भवति ।  When the duty of one person is carried out by another, we refer to it as व्यतिहार.

[2]  द्वौ मनुष्यौ  परस्परयोः समानम् व्यवहारम् यदा कुरुतः, तदा अपि तस्य 'व्यतिहार' इति संज्ञा भवति । When two people do the same action against each other, that is also referred as व्यतिहार.

उभयप्रकारयोः व्यतिहारं दर्शयितुम्  वर्तमानसूत्रेण कर्तरि प्रयोगे अपि आत्मनेपदस्यैव प्रयोगः भवति । यथा -

[अ]  वृक्षच्छेदनकार्यम्  वस्तुतः शूद्रस्य अस्ति, परन्तु यदि ब्राह्मणः तत् कार्यं करोति, तर्हि अयम् 'व्यतिहारः' अस्तीति उच्यते, तदर्थम् च आत्मनेपदम् प्रयुज्यते ।    यथा - ब्राह्मणः वृक्षं व्यतिलुनीते ।

[आ] द्वौ राजानौ परस्परयोः प्रहारं कुरुतः चेत् अत्रापि व्यतिहारः दृश्यते, अतः अत्रापि क्रियां द्योतयितुमात्मनेपदं प्रयुज्यते  । यथा - राजानौ सम्प्रहरेते । राजानः सम्प्रहरन्ते ।

ज्ञातव्यम् - अस्मिन् सूत्रे 'कर्म' शब्दः कारकार्थे प्रयुक्तः नास्ति, 'क्रिया' अस्मिन् अर्थे प्रयुक्तः अस्ति । कर्मव्यतिहार इत्युक्ते क्रियायाः व्यतिहारः । 