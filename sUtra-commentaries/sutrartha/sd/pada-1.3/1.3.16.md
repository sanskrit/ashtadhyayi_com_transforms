---
index: 1.3.16
sutra: इतरेतरान्योन्योपपदाच्च

---
_कर्तरि कर्मव्यतिहारे_ [[1.3.14]] इत्यनेन क्रियायाः व्यतिहारे कर्तरि प्रयोगे यद् आत्मनेपदमुक्तमस्ति, तत् 'इतरेतर' तथा 'अन्योन्य' एतयोः पदयोः उपस्थितौ न भवति ।

यथा - इतरेतरस्य सस्यं व्यतिलूनन्ति (छिन्दन्ति इत्यर्थः) - अत्र यद्यपि व्यतिहारः (=परस्परयोः समानः व्यवहारः)  अस्ति,  तथापि 'इतरेतर' पदस्य साक्षात् प्रयोगः कृतः अस्ति, अतः _कर्तरि कर्मव्यतिहारे_ [[1.3.14]] इत्यनेन निर्दिष्टमात्मनेपदम् न भवति ।

तथैव - अन्योन्यस्य व्यतिलूनन्ति ।

वार्त्तिकम् - <!परस्परोपपदाच्चेति वक्तव्यम् !> - 'परस्पर' शब्दस्य उपस्थितौ अपि एवमेव भवति इत्यर्थः । यथा - परस्परस्य सस्यं व्यतिलूनन्ति । 