---
index: 1.3.6
sutra: षः प्रत्ययस्य

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा _उपदेशेऽजनुनासिक इत्_ [[1.3.2]] इत्यस्मात् _लशक्वतद्धिते_ [[1.3.8]] इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । अस्य प्रकरणस्य इदम् पञ्चमं सूत्रम् । अनेन सूत्रेण प्रत्ययस्य औपदेशिकस्वरूपस्य (मूलस्वरूपस्य) आदौ विद्यमानस्य षकारस्य इत्संज्ञा विधीयते ।  



<title>परिगणनम्</title>

अष्टाध्याय्याम् आहत्य १७ प्रत्ययेषु औपदेशिकस्वरूपे आदिस्थः वर्णः षकारः अस्ति -

अ) त्रयः कृत्संज्ञकाः प्रत्ययाः - षाकन्, ष्ट्रन्, ष्वुन् ।

आ) चतुर्दश तद्धितसंज्ञकाः प्रत्ययाः -  ष, षच्, षङ्गवच्, षिकन्, षेण्यण्, ष्कन्, ष्टरच्, ष्ठच्, ष्ठन्, ष्ठल्, ष्फक्, ष्यङ्, ष्यञ्, ष्फ ।

एतेषाम् सर्वेषाम् षकारस्य _षः प्रत्ययस्य_ [[1.3.5]] इत्यनेन इत्संज्ञा भवति । अतः एते सर्वे प्रत्ययाः 'षित्-प्रत्ययाः' नाम्ना अपि ज्ञायन्ते । 



<title>इत्संज्ञकवर्णस्य लोपः</title>

प्रक्रियायाः प्रारम्भे इत्संज्ञकवर्णस्य _तस्य लोपः_ [[1.3.9]] इत्यनेन नित्यम् लोपः भवति । 



<title>आदिस्थस्य षकारस्य इत्यसंज्ञायाः प्रयोजनम्</title>

प्रत्ययस्य आदौ विद्यमानस्य इत्संज्ञकषकारस्य प्रयोजनम् अस्ति _षिद्गौरादिभ्यश्च_ [[4.1.41]] इत्यनेन 'ङीष्' इति स्त्रीप्रत्ययस्य विधानम् । यथा -

<pr>

जल्पनम् शीलम् अस्याः [कृद्वृत्तिः]

--> जल्प् + षाकन् + ङीष् [_जल्पभिक्षकुट्टलुण्टवृङः षाकन्_ [[3.2.155]] इति षाकन्-प्रत्ययः । स्त्रीत्वे विवक्षिते _षिद्गौरादिभ्यश्च_ [[4.1.41]] इत्यनेन ङीष् प्रत्ययः]

--> जल्प् + आक + ई [इत्संज्ञालोपः]

--> जल्प् + आक् + ई [_यस्येति च_ [[6.4.148]] इति अकारलोपः]

--> जल्पाकी

</pr>



<note>अष्टाध्याय्याः इत्संज्ञाप्रकरणस्य विषये <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'>अत्र</a> विद्यमानः लेखः अपि अवश्यं द्रष्टव्यः । </note> 



