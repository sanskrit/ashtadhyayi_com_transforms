---
index: 1.3.13
sutra: भावकर्मणोः

---
_लः कर्मणि च भावे चाकर्मकेभ्यः_ [[3.4.69]] इत्यनेन लकाराः कर्तरि, कर्मणि तथा भावे कारकेषु भवन्ति । एतेषु कर्मणि-भावे-कारकयोः अनेन सूत्रेण लकारस्य स्थाने आत्मनेपदस्य प्रत्ययाः विधीयन्ते ।



यथा - 

1) कर्मणि -  रामेण विद्यालयः गम्यमानः अस्ति  ।  अत्र गम्-धातोः आत्मनेपदस्य 'मान' प्रत्ययः भवति ।

2) भावे - वृक्षेण पत्यते । अत्र पत्-धातोः आत्मनेपदस्य 'ते' प्रत्ययः भवति ।        



ज्ञातव्यम् - 

1) लकारः यदा कर्तारमनुसरति, तदा सः 'कर्तरि' अस्तीति उच्यते । लकारः यदा कर्म अनुसरति तदा सः 'कर्मणि' अस्तीति उच्यते । लकारः यदा भावं निदर्शयति तदा सः 'भावे' अस्तीति उच्यते ।

2) _तङानावात्मनेपदम्_ [[1.4.100]] इत्यनेन त-आताम्-झ-थास्-आथाम्-ध्वम्-इड्-वहि-महिङ्-एतेषाम् तथा शानच्-कानच्-एतयोः 'आत्मनेपदम्' संज्ञा भवति ।

