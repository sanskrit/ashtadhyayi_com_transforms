---
index: 1.3.9
sutra: तस्य लोपः

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'इत्' इति संज्ञा । इयम् संज्ञा _उपदेशेऽजनुनासिक इत्_ [[1।3।2]] इत्यस्मात् _लशक्वतद्धिते_ [[1।3।8]] इत्येतेषु सूत्रेुषु पाठिता अस्ति । एतेषाम् सूत्राणाम् सङ्कलनम् 'इत्संज्ञाप्रकरणम्' नाम्ना ज्ञायते । एतैः सर्वैः सूत्रैः जायमानानाम् इत्संज्ञकवर्णानाम् _तस्य लोपः_ [[1।3।9]] इति प्रकृतसूत्रेण लोपः विधीयते ।  लोपे कृते यः अंशः अवशिष्यते, तस्यैव अग्रे प्रक्रियायाम् प्रयोगः भवति । 



कानिचन उदाहरणानि एतानि -

1) 'डुपचँष्' इत्यस्मिन् धातौ 'डु' इत्यस्य _आदिर्ञिटुडवः_ [[1।3।5]] इत्यनेन ; ठकारोत्तरस्य अकारस्य _उपदेशेऽजनुनासिक इत्_ [[1।3।2]] इत्यनेन, तथा च 'ष्' इत्यस्य _हलन्त्यम्_ [[1।3।3]] इत्यनेन इत्संज्ञा भवति । एतेषां सर्वेषाम् _तस्य लोपः_ [[1।3।9]] इत्यनेन लोपः जायते, अतः प्रक्रियायाम् अग्रे 'पच्' इत्येव रूपम् प्रयुज्यते ।

2) 'षाकन्' प्रत्ययस्य आदिस्थस्य षकारस्य _षः प्रत्ययस्य_ [[1।3।6]] इत्यनेन तथा च अन्तिनकारस्य _हलन्त्यम्_ [[1।3।2]] इत्यनेन इत्संज्ञा भवति, अतः द्वयोः अपि _तस्य लोपः_ [[1।3।9]] इत्यनेन लोपे कृते 'आक' इति दृश्यरूपम् अग्रे प्रक्रियायां भागं गृह्णाति ।

3) 'दृशिँर्' इत्यस्य 'इँर्' इति समुदायस्य <!इँर इत्संज्ञा वाच्या!> अनेन वार्त्तिकेन इत्संज्ञा भवति, अतः तस्य _तस्य लोपः_ [[1।3।9]] इत्यनेन लोपः अपि भवति । 'दृश्' इति अवशिष्टः अग्रे प्रक्रियायाम् भागं स्वीकरोति । 



<note>अष्टाध्याय्याः इत्संज्ञाप्रकरणस्य विषये <a href='https://docs.google.com/document/d/1FkBFU-Hzb5s7wVONvpqVZaiL2qtGPtIWYP4GJuhal-A/pub' target='_blank'>अत्र</a> विद्यमानः लेखः अपि अवश्यं द्रष्टव्यः । </note> 