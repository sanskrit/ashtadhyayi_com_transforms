---
index: 1.3.3
sutra: हलन्त्यम्

---
उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । अस्मिन् विषये विस्तारेण _उपदेशेऽजनुनासिक इत्_ [[1।3।2]] अस्य सूत्रस्य विवरणे उक्तमस्ति ।)  उपदेशेषु अन्तिमव्यञ्जनस्य  वर्णस्य इत्संज्ञा भवति । यथा - 

1) शप् अस्य अन्तिमः पकारः इत्संज्ञकः ।

2) णिच् अस्य अन्तिमः चकारः इत्संज्ञकः ।

3) नुमस्य अन्तिमः मकारः इत्संज्ञकः ।

4) उञ् इत्यस्य अन्तिमः ञकारः इत्संज्ञकः ।       



ज्ञातव्यम्  - यदि शब्दः उपदेशः नास्ति, तर्हि अन्तिमव्यञ्जनम् इत्संज्ञां न प्राप्नोति । उदाः 'गम्' धातोः मकारः इत्संज्ञकः न, यतः 'गम्' अयं उपदेशः नास्ति । उपदेशः तु गम्ऌ अयम् । अत्र उपदेश-अवस्थायाम् मकारः अन्ते नास्ति, अतः _हलन्त्यम्_ [[1।3।3]] इत्यस्य प्रसक्तिः अप्यत्र नास्ति । 