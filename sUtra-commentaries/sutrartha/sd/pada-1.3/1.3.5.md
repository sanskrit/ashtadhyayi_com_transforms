---
index: 1.3.5
sutra: आदिर्ञिटुडवः

---
उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । आदिऋषिभिः कस्य कस्य उच्चारणं कृतम्? प्रत्याहाराणाम्, प्रत्ययानाम्, आदेशानाम्, आगमानाम्, धातूनाम्  । अतः एते सर्वे, यथा ऋषिभिः मूलरूपेण उच्चारिताः, तस्याम् स्थितौ उपदेशसंज्ञकाः भवन्ति । (अस्मिन् विषये विस्तारेण _उपदेशेऽजनुनासिक इत्_ [[1।3।2]] अस्य सूत्रस्य विवरणे उक्तमस्ति ।)  



उपदेशस्य प्रथमः वर्णः यदि 'ञि', 'टु', अथवा 'डु' अस्ति, तर्हि तस्य लोपः स्यात् । यद्यप्यत्र 'उपदेशे' इति उक्तमस्ति, तथापि, एते त्रयः वर्णाः केवलं धातोः आदौ एव आगन्तुम् शक्नुवन्ति । अतः 'धातोः प्रथमः वर्णः यदि 'ञि', 'टु', उत 'डु' अस्ति, तर्हि तस्य लोपः स्यात्' इत्येव अर्थः करणीयः ।   उदाहरणानि एतादृशानि - 

इत्संज्ञकः 'ञि' =   ञिमिदाँ, ञिक्ष्विदाँ, ञित्वराँ, ... ।

इत्संज्ञकः 'टु' =  टुक्षु,  टुनदीँ, टुदु, ... । 

इत्संज्ञकः 'डु' =   डुकृञ्,  डुपचँष्, डुलभँष्, ... ।



ज्ञातव्यम्  - अनेन सूत्रेण 'ञि/टु/डु' अस्य वर्णसमुच्चयस्यैव इत्संज्ञा भवति, केवलं 'ञ्', 'ट्' 'ड्' इत्यस्य न ।

 





