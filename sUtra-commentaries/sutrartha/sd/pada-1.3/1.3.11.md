---
index: 1.3.11
sutra: स्वरितेनाधिकारः

---
अस्मिन् सूत्रे प्रयुक्तः 'अधिकार' शब्दः अधिकारार्थमनुवृत्यर्थम् च अस्ति । एकस्मात् सूत्रात् यस्य शब्दस्य ग्रहणमन्यस्मिन् सूत्रे भवति, तस्य निर्देशः अत्र अधिकारशब्देन क्रियते । एतत् ग्रहणमनुवृत्या अपि भवति, अधिकारसूत्रेण अपि भवति । अतः उभयोः निर्देशः अत्र कृतः अस्ति ।          



यस्मिन् शब्दे स्वरितस्वरः अस्ति, तस्यैव अनुवृत्तिं कर्तुं शक्यते इति अस्य सूत्रस्य अर्थः । यथा -



अधिकारसूत्रस्य उच्चारणे स्वरित-स्वरस्य प्रयोगः भवति । यथा 

 - _प्रत्ययः_ [[3.1.1]] इत्यत्र त्य्-इत्यस्मात् परः यः अकारः, सः स्वरितः अस्ति । अतः अस्य अनुवृत्तिः अग्रे भवति ।

- _आद्गुणः_ [[6.1.87]] इत्यत्र आकारः स्वरितः अस्ति । अतः अस्य अनुवृत्तिः अग्रे कर्तुम् शक्यते ।

 - _धातोः_ [[3.1.91]] इत्यत्र अन्तिम-ओकारः स्वरितः अस्ति । अतः अस्य अनुवृत्तिः अग्रे भवति ।

               

विपर्यर्थेन, यस्मिन् शब्दे स्वरितः स्वरः नास्ति, तस्य अग्रे अनुवृत्तिः कर्तुम् न शक्यते । 

ज्ञातव्यम् - यथा अनुनासिकस्वरः कः एतत् प्रतिज्ञया एव ज्ञायते, तथैव कः स्वरः स्वरितः कश्च न, एतदपि प्रतिज्ञया (इत्युक्ते, गुरुमुखात्, आचार्यमुखात्) एव ज्ञायते ।