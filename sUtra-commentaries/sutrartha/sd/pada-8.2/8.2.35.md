---
index: 8.2.35
sutra: आहस्थः

---
_ब्रुवः पञ्चानामादित आहो ब्रुवः_ [[3.4.84]] अनेन सूत्रेण ब्रू-धातोः लट्-लकारस्य विषये परस्मैपदस्य तिप्/तस्/झि/सिप्/थस्-एतेषाम्  पञ्च प्रत्ययानाम् विकल्पेन णल्-अतुस्-उस्-थल्-अथुस् एते आदेशाः भवन्ति, तथा च ब्रू-धातोः आह्-आदेशः भवति । अयमेव 'आह्' आदेशः अस्मिन् सूत्रे निर्दिष्टः अस्ति । अस्य 'आह्' इत्यस्य झल्-वर्णे परे थकारादेशः भवति । यथा, ब्रू-धातोः लट्-लकारस्य प्रथमपुरुष-द्विवचनस्य प्रक्रिया इयम् -



ब्रू + लट् [_वर्तमाने लट्_ [[3.2.123]] इति लट्]

→ ब्रू + सिप्   [_तिप्तस्.._ [[3.4.78]] इति मध्यमपुरुष-एकवचनस्य सिप्-प्रत्ययः]

→ ब्रू  + शप् + सिप्   [_कर्तरि शप्_ [[3.1.68]] इति शप्]

→ ब्रू + सिप्   [_अदिप्रभृतिभ्यः शपः_ [[2.4.72]] इति शप्-प्रत्ययस्य लुक]

→ आह्  + थल् [_ब्रुवः पञ्चानामादित आहो ब्रुवः_ [[3.4.84]] इति ब्रू-धातोः परस्य मध्यमपुरुषैकवचनस्य सिप्-इत्यस्य थल्-आदेशः, तथा 'ब्रू' इत्यस्य 'आह्' आदेशः

→ आथ् थ [_आहस्थः_ [[8.2.35]] इति हकारस्य थकारः]

→ आत्थ [_खरि च_ [[8.4.55]] इति चर्त्वम् ]

