---
index: 8.2.31
sutra: हो ढः

---
पदान्ते विद्यमानस्य हकारस्य नित्यम् ढकारादेशः भवति । अपदान्ते विद्यमानस्य हकारस्य झलि परे ढकारादेशः भवति ।

        

यथा - 

1) 'मधुलिह्' इत्यस्य हकारान्तपुंलिङ्गशब्दस्य तृतीयैकवचनस्य रूपम् - 

मधुलिह्  + भ्याम् [तृतीयैकवचनस्य प्रत्ययः]

→ मधुलिढ्  + भ्याम् [_स्वादिष्वसर्वनामस्थाने_ [[1|4|17]] इति 'लिह्' इत्यस्य पदसंज्ञा । अतः हकारस्य _हो ढः_ [[8|2|31]] इति ढकारः ।]

→ मधुलिड्  भ्याम् [_झलां जशोऽन्ते_ [[8|2|39]] इति जश्त्वम् ।]

→ मधुलिड्भ्याम्   ।



2) गुहुँ (संवरणे) अस्य धातोः क्त-प्रत्यये प्रक्रिया इयम् -   

गुह् + क्त [_निष्ठा_ [[3।2।102]] इति क्त-प्रत्ययः]    

→ गुढ् + त [अपदान्तहकारस्य _हो ढः_ [[8।2।31]] इति झलि परे ढकारः]

→ गुढ्  + ध [_झषस्तथोर्धोऽधः_ [[8।2।40]] इत्यनेन तकारस्य धकारः]

→ गुढ् + ढ [_ष्टुना ष्टुः_ [[8।4।41]] इति ष्टुत्वे धकारस्य ढकारः]

→ गुढ  [_ढो ढे लोपः_ [[8।3।13]] इति ढकारे परे ढकारस्य लोपः । ष्टुत्वमस्य कृते सिद्धमस्ति ।]

→ गूढ [_ढ्रलोपे पूर्वस्य दीर्घोणः_ [[6।3।111]] इति उकारस्य दीर्घः । ढकारलोपः अस्य कृते सिद्धः अस्ति ।]



                     

