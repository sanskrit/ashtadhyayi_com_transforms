---
index: 8.2.66
sutra: ससजुषो रुः

---
पदान्ते विद्यमानस्य सकारस्य तथा सजुष्-शब्दस्य षकारस्य च रुँत्वं भवति । यथा -



1) राम + सुँ [प्रथमैकवचनस्य प्रत्ययः]

→ राम + स् [उकारस्य _उपदेशेऽजनुनासिक इत्_ [[1.3.2]] इति इत्संज्ञा, _तस्य लोपः_ [[1.3.9]] इति लोपः। अग्रे _सुप्-तिङन्तम् पदम्_ [[1.4.14]] इत्यनेन 'राम+स्' इत्यस्य पदसंज्ञा भवति ।]

→ राम + रुँ [_ससजुषो रुँ_ [[8.2.66]] इति रुँत्वम् ]

→ रामः [_खरवसानयोर्विसर्जनीयः_ [[8.3.15]] इति विसर्गः]



मुनिः, मतिः, साधुः एते शब्दाः अपि अनेनैव प्रकारेण सिद्ध्यन्ति ।



2) 'सजुष्' ( = सह) इति षकारान्तशब्दः । 'जुषीँ प्रीतिसेवनयोः' अस्मात् धातोः 'सह जुषते' अस्मिन् अर्थे _सहस्य सः संज्ञायाम्_ [[6.3.78]] अनेन सूत्रेण सह-इत्यस्य सकारादेशः भवति । अग्रे स+जुष् इत्यस्मात् _क्विप् च_ [[3.2.76]] इत्यनेन क्विप्-प्रत्यये कृते 'सजुष्' इति प्रातिपदिकम् सिद्ध्यति । 'सहयोगी' इति तस्य अर्थः । अस्य शब्दस्य षकारस्य पदान्ते रुत्वँ भवति । यथा - 

सजुष् + सुँ [प्रथमैकवचनस्य प्रत्ययः]

→ सजुष्  + स् [उकारस्य _उपदेशेऽजनुनासिक इत्_ [[1.3.2]] इति इत्संज्ञा, _तस्य लोपः_ [[1.3.9]] इति लोपः। ]

→ सजुष् [_हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सकारस्य लोपः । लोपे सत्यपि _प्रत्ययलोपे प्रत्ययलक्षणम्_ [[1.1.62]] इत्यनेन सुँ-प्रत्ययान्तस्य लक्षणम्, इत्युक्ते    _सुप्तिङ्गन्तं पदम्_ [[1.4.14]] इत्यनेन पदत्वम् विधीयते ।]

→ सजुर्  [_ससजुषो रुँ_ [[8.2.66]] इति रुँत्वम् ]

→ सजुः [_खरवसानयोर्विसर्जनीयः_ [[8.3.15]] इति विसर्गः]



ज्ञातव्यम् - _झलां जशोऽन्ते_ [[8.2.39]] इत्यनेन विहितस्य जश्त्वस्य अयं अपवादः अस्ति । _झलां जशोऽन्ते_ [[8.2.39]] इत्यनेन पदान्त सकारषकारयोः जश्त्वे दकारडकारौ आदेशौ दीयेते । परन्तु अनेन सूत्रेण सकारान्तस्य सजुष्-शब्दस्य च अपवादरूपेण रुँ-आदेशः उच्यते । 