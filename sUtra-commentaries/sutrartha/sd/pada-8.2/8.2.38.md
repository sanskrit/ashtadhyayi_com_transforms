---
index: 8.2.38
sutra: दधस्तथोश्च

---
एतत् सूत्रम् 'डुधाञ् (धारणपोषणयोः) अस्य धातोः विषये अस्ति । केषुचन लकारेषु अस्य धातोः द्वित्वं भवति (यथा, लट्लकारे 'दधाति' इति रूपं भवति।) केवलं एतेषु स्थलेषु एव अनेन सूत्रेण धातोः एकाच्-झषन्तस्य यः बश्-वर्णः तस्य तकारे, थकारे, सकारे, ध्वशब्दे च परे भष्-आदेशः भवति ।  एतत् निर्देष्टुम् एव अस्मिन् सूत्रे 'दधः' इति उक्तमस्ति ।

अत्र अन्यः एकः विशेषः ज्ञातव्यः । धा-धातोः द्वित्वे कृते धकारस्य दकारः  _अभ्यासे चर्च्च_ [[8.4.54]] अनेन सूत्रेण विधीयते । एतत् सूत्रमष्टमाध्यायस्य चतुर्थपादे अस्ति, अतः वस्तुतः _दधस्तथोश्च_ [[8.2.38]] इत्यस्य कृते एतत् जश्त्वमसिद्धम् स्यात् । परन्तु अस्मिन् सूत्रे 'दधः' इत्येव उक्तमस्ति, अतः 'वचनसामर्थ्यात्'  _अभ्यासे चर्च्च_ [[8.4.54]] एतत् सूत्रम् _दधस्तथोश्च_ [[8.2.38]] अस्य कृते असिद्धम् नास्ति ।

उदाहरणानि एतानि -

1. धा-धातोः परस्मैपदस्य लट्-लकारस्य प्रथमपुरुष-द्विवचनस्य रुपसिद्धौ  -

धा + लट् [_वर्तमाने लट्_ [[3.2.123]] इति लट्]

→ धा + तस् [_तिप्तस्..._ [[3.4.78]] इति प्रथमपुरुषद्विवचनस्य तस्-प्रत्ययः]

→ धा + शप् + तस् [_कर्तरि शप्_ [[3.1.68]] इति औत्सर्गिकं विकरणम् शप् ]

→ धा धा + तस् [_जुहोत्यादिभ्यः श्लुः_ [[2.4.75]] इति विकरणस्य श्लुः (इत्युक्ते लोपः) । _श्लौ_ [[6.1.10]]  इति धातोः एकाचः अङ्गस्य द्वित्वम्]

→ ध धा तस् [_ह्रस्वः_ [[7.4.59]] इति अभ्यासस्य ह्रस्वः]

→ ध ध् तस् [_श्नाभ्यस्तयोरातः_ [[6.4.112]] इति आकारलोपः]

→ द ध् तस् [_अभ्यासे चर्च्च_ [[8.4.54]] इति अभ्यासस्य जश्त्वम्]

→ धध् तस् [धा-धातोः एकाच्-झषन्त-अवयवः 'दध्', तस्य बश्-वर्णः दकारः । अस्य दकारस्य 'तस्' प्रत्ययस्य तकारे परे  _दधस्तथोश्च_ [[8.2.38]] इत्यनेन धकारः भवति ।]

→ ध त् तः [विसर्गनिर्माणम् ; _खरि च_ [[8.4.55]] इत्यनेन धकारस्य तकारः]

2.  धा-धातोः परस्मैपदस्य लङ्-लकारस्य मध्यमपुरुष-एकवचनस्य रुपसिद्धौ  -

धा + लङ्  [_अनद्यतने लङ्_ [[3.2.111]] इति लङ् ]

→ अट्  धा लङ्  [_लुङ्लङ्लृङ्क्ष्वडुदात्तः_ [[6.4.71]] इति अडागमः]

→ अ + धा थास् [_तिप्तस्..._ [[3.4.78]] इति आत्मनेपदस्य  मध्यमपुरुषैकवचनस्य थास्-प्रत्ययः]

→ अ  धा  शप्  थास् [_कर्तरि शप्_ [[3.1.68]] इति औत्सर्गिकं विकरणम् शप् ]

→ अ  धा धा थास् [_जुहोत्यादिभ्यः श्लुः_ [[2.4.75]] इति विकरणस्य श्लुः (इत्युक्ते लोपः) । _श्लौ_ [[6.1.10]] इति धातोः एकाचः अङ्गस्य द्वित्वम्]

→ अ ध धा थास् [_ह्रस्वः_ [[7.4.59]] इति अभ्यासस्य ह्रस्वः]

→ अ ध ध् थास् [_श्नाभ्यस्तयोरातः_ [[6.4.112]] इति आकारलोपः]

→ अ द ध् थास् [_अभ्यासे चर्च्च_ [[8.4.54]] इति अभ्यासस्य जश्त्वम्]

→ अ ध ध् थास् [धा-धातोः एकाच्-झषन्त-अवयवः 'दध्', तस्य बश्-वर्णः दकारः । अस्य दकारस्य 'थस्' प्रत्ययस्य थकारे परे  _दधस्तथोश्च_ [[8.2.38]] इत्यनेन धकारः भवति ।]

→ अ ध त् थाः [विसर्गनिर्माणम् ; _खरि च_ [[8.4.55]] इत्यनेन धकारस्य तकारः]

3. धा-धातोः आत्मनेपदस्य लोट्-लकारस्य मध्यमपुरुष-एकवचनस्य रूपसिद्धौ -

धा + लोट् [_लोट् च_ [[3.3.162]] इति लोट्]

→ धा + थास्  [_तिप्तस्..._ [[3.4.78]] इति आत्मनेपदस्य  मध्यमपुरुषैकवचनस्य थास्-प्रत्ययः]

→ धा + शप् + थास् [_कर्तरि शप्_ [[3.1.68]] इति औत्सर्गिकं विकरणम् शप् ]

→ धा धा + थास् [_जुहोत्यादिभ्यः श्लुः_ [[2.4.75]] इति विकरणस्य श्लुः (इत्युक्ते लोपः) । _श्लौ_ [[6.1.10]]  इति धातोः एकाचः अङ्गस्य द्वित्वम्]

→ ध धा थास् [_ह्रस्वः_ [[7.4.59]] इति अभ्यासस्य ह्रस्वः]

→ ध ध् थास् [_श्नाभ्यस्तयोरातः_ [[6.4.112]] इति आकारलोपः]

→ ध ध् से [_थासस्से_ [[3.4.80]] इति थास्-इत्यस्य से-आदेशः]

→ ध ध् स्व  [_सवाभ्यां वामौ_ [[3.4.91]] इति सकारात् परस्य एकारस्य व्-आदेशः]

→ द ध् स्व  [_अभ्यासे चर्च्च_ [[8.4.54]] इति अभ्यासस्य जश्त्वम्]

→ धध् स्व [धा-धातोः एकाच्-झषन्त-अवयवः 'दध्', तस्य बश्-वर्णः दकारः । अस्य दकारस्य 'सिप्' प्रत्ययस्य सकारे परे  _दधस्तथोश्च_ [[8.2.38]] इत्यनेन धकारः भवति ।]

→ ध त् स्व [_खरि च_ [[8.4.55]] इत्यनेन धकारस्य तकारः]

→ धत्स्व

4. धा-धातोः आत्मनेपदस्य लट्-लकारस्य मध्यमपुरुष-बहुवचनस्य रूपसिद्धौ -

धा + लट्  [_वर्तमाने लट्_ [[3.2.123]] इति लट्]

→ धा + ध्वम्  [_तिप्तस्..._ [[3.4.78]] इति मध्यमपुरुषबहुवचनस्य ध्वम्-प्रत्ययः]

→ धा + शप् + ध्वम् [_कर्तरि शप्_ [[3.1.68]] इति औत्सर्गिकं विकरणम् शप् ]

→ धा धा + ध्वम् [_जुहोत्यादिभ्यः श्लुः_ [[2.4.75]] इति विकरणस्य श्लुः (इत्युक्ते लोपः) । _श्लौ_ [[6.1.10]]  इति धातोः एकाचः अङ्गस्य द्वित्वम्]

→ ध धा ध्वम् [_ह्रस्वः_ [[7.4.59]] इति अभ्यासस्य ह्रस्वः]

→ ध ध् ध्वम् [_श्नाभ्यस्तयोरातः_ [[6.4.112]] इति आकारलोपः]

→ ध ध् ध्वे [_टित आत्मनेपदानां टेरे_ [[3.4.79]] इति टि-संज्ञकस्य एकारादेशः]

→ द ध् ध्वे [_अभ्यासे चर्च्च_ [[8.4.54]] इति अभ्यासस्य जश्त्वम्]

→ धध् ध्वे [धा-धातोः एकाच्-झषन्त-अवयवः 'दध्', तस्य बश्-वर्णः दकारः । अस्य दकारस्य 'सिप्' प्रत्ययस्य सकारे परे  _दधस्तथोश्च_ [[8.2.38]] इत्यनेन धकारः भवति ।]

→ ध द्  ध्वे [_झलां जशोऽन्ते_ [[8.2.39]] इत्यनेन धकारस्य दकारः]

→ धद्ध्वे

