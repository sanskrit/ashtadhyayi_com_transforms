---
index: 8.2.36
sutra: व्रश्चभ्रस्जसृजमृजयजराजभ्राजच्छशां षः

---
अनेन सूत्रेण निर्दिष्टः षकारादेशः _अलोऽन्त्यस्य_ [[1।1।52]] इत्यनेन स्थानिनः अन्तिमवर्णस्य स्थाने विधीयते ।

             

उदाहरणानि - 

1) व्रश्च् + तुमुन् → व्रष्टुम् । षकारादेशात् परमत्र _ष्टुना ष्टुः_ [[8।4।41]] इति ष्टुत्वमपि भवति ।

2) भ्रस्ज् + तृच् → भ्रष्टा । अत्र _स्कोः संयोगाद्योरन्ते च_ [[8।2।29]] इत्यनेन सकारलोपे कृते, वर्तमानसूत्रेण षकारादेशः भवति । ततश्च  _ष्टुना ष्टुः_ [[8।4।41]] इति ष्टुत्वमपि भवति ।

3) सृज् + क्त →  स्रष्ट । अत्र आदौ वर्तमानसूत्रेण षकारादेशः भवति, ततश्च  _ष्टुना ष्टुः_ इति ष्टुत्वमपि भवति ।

4) मृज् + तिप् → मार्ष्टि ।  प्रक्रिया इयम् - 

मृज् + तिप् लट्-लकारस्य प्रथमपुरुषैकवचनस्य विवक्षायाम् 'ति' प्रत्ययः

→ मृज् + शप् + ति  [_कर्तरि शप्_  [[3।1।68]] इति औत्सर्गिकं विकरणम् शप् ]

→ मृज् + ति [_अदिप्रभृतिभ्यः शपः_ [[2।4।72]] इत्यनेन शप्-इत्यस्य लुक्]

→  मार्ज् + ति [_मृजेर्वृद्धिः_ [[7।2।114]] इति ऋकारस्य वृद्धि-आदेशः । सः च _उरण् रपरः_ [[1।1।51]] इति रपरः]

→ मार्ष् + ति [_व्रश्चभ्रस्जसृजमृजयजराजभ्राजच्छशां षः_ [[8।2।36]] इति षकारादेशः]

→ मार्ष् टि [_ष्टुना ष्टुः_ [[8।4।41]] इति ष्टुत्वम्]

→ मार्ष्टि 

5) यज् + तृच् → यष्टा ।   षकारादेशात् परमत्र _ष्टुना ष्टुः_ [[8।4।41]] इत्यनेन ष्टुत्वम् विधीयते ।

6)  सम्राज् + भ्याम् → सम्राड्भ्याम् । अत्र वर्तमानसूत्रेण पदान्ते जकारस्य षत्वम्, ततः च _झलां जशोऽन्ते_ [[8।2।39]] इति जश्त्वे डकारः भवति ।

7) भ्राज् + भ्याम् → भ्राड्भ्याम् ।         

8) च्छकारान्तशब्दाः - यथा - प्रच्छ् + तुमुन् → प्रष्टुम् । वर्तमानसूत्रेण 'च्छ्' इति समुदायस्य षत्वं  भवति, यतः सूत्रे 'च्छ्' इत्यस्य निर्देशः कृतः अस्ति ।

9) शकारान्तशब्दाः - यथा - विश् + भ्याम् → विड्भ्याम् ।  अत्र वर्तमानसूत्रेण पदान्ते शकारस्य  षत्वम्, ततः च _झलां जशोऽन्ते_ [[8।2।39]] इति जश्त्वे डकारः भवति ।                                       

