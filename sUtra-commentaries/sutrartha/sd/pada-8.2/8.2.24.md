---
index: 8.2.24
sutra: रात्सस्य

---
_संयोगान्तस्य लोपः_ [[8.2.23]] इति सूत्रेण संयोगान्तस्य पदस्य अन्तिमवर्णस्य लोपः विधीयते । परन्तु अस्मिन्  संयोगे प्रथमवर्णः रेफः अस्ति चेत् तस्मात् परस्य केवलं सकारस्य एव लोपः भवति, अन्यवर्णस्य न । उभयथा उदाहरणानि एतानि —

<hlb>1. पदान्तसंयोगे विद्यमानात् रेफात् परस्य सकारस्य लोपः — </hlb> 

पितृ-शब्दस्य पञ्चम्येकवचनस्य रूपसिद्धौ प्रकृतसूत्रेण रेफात् परस्य सकारस्य लोपः भवति —

<pr>

पितृ + ङस् [पञ्चम्येकवचनस्य प्रत्ययः]

→ पितुर् + स् [_ऋत उत्_ [[6.1.111]] इत्यनेन  पितृ-इत्यस्य ऋकारस्य तथा ङस्-इत्यस्य अकारस्य पूर्वपरयोः एकः उकारादेशः भवति । सः च _उरण् रपरः_ [[1.1.51]] इति रपरः भवति । ]

→ पितुर् [_रात्सस्य_ [[8.2.24]] इत्यनेन रेफात् परस्य सकारस्य लोपः]

→ पितुः[ _खरवसानयोर्विसर्जनीयः_ [[8.3.15]] इति विसर्गः]

</pr>

<hlb>2.  पदान्तसंयोगे विद्यमानात् रेफात् परस्य अन्यवर्णस्य लोपनिषेधः  — </hlb>

<qt>ऊर्ज्</qt> इति प्रातिपदिकस्य प्रथमैकवचनस्य रूपसिद्धौ _संयोगान्तस्य लोपः_ [[8.2.23]] इत्यनेन रेफात् परस्य पदान्तजकारस्य लोपे प्राप्ते _रात्सस्य_ [[8.2.24]] इति नियमेन सः न प्रवर्तते —

<pr>

ऊर्ज् + सुँ

→ ऊर्ज्  [_हल्ङ्याब्भ्यो दीर्घात् सुतिस्यपृक्तं हल्_  [[6.1.68]] इति सुँ-प्रत्ययस्य लोपः ]

→ ऊर्ग् [_संयोगान्तस्य लोपः_ [[8.2.23]] इत्यनेन रेफात् परस्य जकारस्य लोपे प्राप्ते _रात्सस्य_ [[8.2.24]] इति नियमेन सः न प्रवर्तते; अतः अग्रे _चोः कुः_ [[8.2.30]] इत्यनेन जकारस्य गकारः भवति ।

→  ऊर्क् / ऊर्ग् [_वाऽवसाने_ [[8.4.56]] इति विकल्पेन चर्त्वम्]

</pr>