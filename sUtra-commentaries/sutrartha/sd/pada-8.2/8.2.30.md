---
index: 8.2.30
sutra: चोः कुः

---
यः चवर्गीयवर्णः पदान्ते जायते, तस्य क-वर्गादेशः भवति । तथा च, यस्मात् चवर्गीयवर्णात् अनन्तरम् झल्-प्रत्याहारस्य वर्णः अस्ति, तस्य चवर्गीयवर्णस्य अपि क-वर्गादेशः भवति । यथा -



1) वाच् + भ्याम् [तृतीयाद्विवचनस्य प्रत्ययः]

→ वाक् + भ्याम् [_स्वादिष्वसर्वनामस्थाने_ [[1।4।17]] इति 'वाच्' इत्यस्य पदसंज्ञा । अतः चकारस्य _ चोः कुः_ [[8।2।30]] इति कवर्गीयः आदेशः । चकारस्य यथासङ्ख्यः ककारः ।]

→ वाग् भ्याम् [_झलां जशोऽन्ते_ [[8।2।39]] इति जश्त्वम् ।]

→ वाग्भ्याम् ।



2) त्यज् + क्त्वा 

→ त्यग्  + त्वा [झल्-वर्णे परे _ चोः कुः_ [[8।2।30]] इति जकारस्य यथासङ्ख्यः गकारः ।]

→ त्यक् + त्वा [_खरि च_ [[8।4।55]] इति चर्त्वम् ]

→ त्यक्त्वा



