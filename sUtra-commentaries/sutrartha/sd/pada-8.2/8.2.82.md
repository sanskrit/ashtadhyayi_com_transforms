---
index: 8.2.82
sutra: वाक्यस्य टेः प्लुत उदात्तः

---
इदम् अधिकारसूत्रम् अस्ति । अस्य व्याप्तिः _एचोऽप्रगृह्यस्यादूराद्धूते पूर्वस्यार्धस्यादुत्तरस्येदुतौ_ [[8.2.107]] इति यावत् वर्तते । अस्मिन् अधिकारे विद्यमानैः सूत्रैः निर्दिष्टेषु सन्दर्भेषु वाक्यस्य टि-संज्ञकस्य स्वरः प्लुतः उदात्तः च भवति — इति अस्य अधिकारस्य अर्थः ।

<note>शब्दस्य अन्तिम-अच्-वर्णात् आरभ्य शब्दस्य अन्तपर्यन्तम्  यः वर्णसमूहः, तस्य _अचोऽन्त्यादि टिः_ [[1.1.64]] इत्यनेन <b>टि</b> संज्ञा भवति । अतः <b>वाक्यस्य टेः</b> इत्यनेन <b>वाक्यस्य अन्तिमशब्दस्य टिसंज्ञकः अंशः</b> इति अर्थः अत्र गृह्यते ।</note>

यथा, _दूराद्धूते च_ [[8.2.84]] इति सूत्रेण 'दूरात् क्रियमाणम् सम्बोधनम्' इति सन्दर्भः उच्यते । अस्मिन् सन्दर्भे वाक्यस्य टि-संज्ञकः प्लुतः उदात्तः च भवति । इत्युक्ते, यद् वाक्यम् दूरे विद्यमानस्य सम्बोधनार्थं प्रयुज्यते, तस्य वाक्यस्य टिसंज्ञकस्य स्वरः प्लुतः उदात्तः च भवति इति अस्य अर्थः । अतएव, <qt>सक्तून् पिब इन्द्रवर्म३न्</qt> इत्यस्मिन् वाक्ये मकारोत्तरः अकारः प्लुतः, उदात्तः च भवति ।



