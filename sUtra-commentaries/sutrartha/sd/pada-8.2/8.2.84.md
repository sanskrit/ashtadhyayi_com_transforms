---
index: 8.2.84
sutra: दूराद्धूते च

---
दूरे विद्यमानं कञ्चन आह्वातुम् (शब्देन सम्बोधयितुम्) यस्य वाक्यस्य प्रयोगः क्रियते, तस्य वाक्यस्य टिसंंज्ञकः स्वरः प्लुतः उदात्तः च भवति । यथा —

<list>

1. दूरे विद्यमानम् देवदत्तम् सम्बोधयितुम् उच्चारिते <qt>सक्तून् पिब देवदत्त3</qt> इत्यस्मिन् वाक्ये विद्यमानः तकारोत्तवर्ती अकारः प्रकृतसूत्रेण प्लुतः, उदात्तः च भवति । 

2. दूरे विद्यमानम् इन्द्रवर्माणं सम्बोधयितुम् उच्चारिते <qt>सक्तून् पिब इन्द्रवर्म3न्</qt> इत्यस्मिन् वाक्ये विद्यमानः मकारोत्तवर्ती अकारः प्रकृतसूत्रेण प्लुतः, उदात्तः च भवति । 

</list>

<b>सम्बोधनवाची शब्दः वाक्यस्य अन्ते विद्यते चेदेव अस्य सूत्रस्य प्रयोगः भवति । </b> अतएव, <qt>देवदत्त, सक्तून् पिब</qt> इत्यस्मिन् वाक्ये बकारोत्तरः अकारः प्रकृतसूत्रेण प्लुतः उदात्तः वा न जायते । 