---
index: 8.2.62
sutra: क्विन्प्रत्ययस्य कुः

---
ये शब्दाः क्विन्-प्रत्ययान्ताः सन्ति, तेषामन्तिमवर्णस्य पदान्ते  कवर्गादेशः भवति । 



यथा - 'स्पृश्' अयं धातुः _स्पृशोऽनुदके क्विन्_ [[3.2.58]] इत्यनेन क्विन्-प्रत्ययं प्राप्नोति । क्विन्-अयं सर्वापहारी प्रत्ययः, अतः  स्पृश् + क्वि्न → स्पृश् इत्येव प्रातिपदिकं सिद्ध्यति  । अत्र तृतीयाद्विवचनस्य भ्याम्-प्रत्यये परे 'स्पृश् + भ्याम्' इत्यत्र अङ्गस्य पदसंज्ञायां प्राप्तायाम् _व्रश्चभ्रस्जसृजमृजयजराजभ्राजच्छशां षः_ [[8.2.36]] इत्यनेन षत्वं भवति । अग्रे षकारस्य _झलां जशोऽन्ते_ [[8.2.39]] इति जश्त्वे डकारे कृते तस्य वर्तमानसूत्रेण कवर्गादेशः गकारः विधीयते, अतः  'स्पृग्भ्याम्' इति रूपं सिद्ध्यति । 

