---
index: 8.2.85
sutra: हैहेप्रयोगे हैहयोः

---
'हे' यथा 'है' एतौ द्वौ अव्ययौ स्तः, स्वरादिगणे तेषाम् समावेशः भवति । दूरात् सम्बोधनं कर्तुं यत् वाक्यमुच्चार्यते तस्मिन् वाक्ये एतयोः शब्दयोः प्रयोगः क्रियते, तर्हि _दूराद्धूते च_ [[8.2.84]] इत्यनेन तस्य वाक्यस्य टि-संज्ञकस्य प्लुत-उदात्तत्वे प्राप्ते ; वर्तमानसूत्रेण अपवादत्वेन 'है' / 'हे' एतयोः शब्दयोः स्वरः एव प्लुतः उदात्तः च भवति ।

यथा - है(3) राम ! राम हे(3) !

अस्मिन् सूत्रे 'टेः' इत्यस्य अनुवृत्तिः नास्ति एतत् स्मर्तव्यम् ।