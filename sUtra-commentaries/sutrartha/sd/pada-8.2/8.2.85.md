---
index: 8.2.85
sutra: हैहेप्रयोगे हैहयोः

---
स्वरादिगणे विद्यमाने <b>है</b> तथा <b>हे</b> एते द्वे अव्यये सामान्यरूपेण सम्बोधनार्थं प्रयुज्येते । <b>यस्मिन् वाक्ये दूरात् सम्बोधनं कर्तुम् एतयोः किञ्चन अव्ययम् प्रयुज्यते, तत्र _दूराद्धूते च_ [[8.2.84]] इति सूत्रं बाधित्वा अस्य अव्ययस्य एव टिसंज्ञकः उदात्तः भवति</b> । यथा — 

<list>

1. सक्तून् पिब हे3 देवदत्त !

2.  हे3 देवदत्त, सक्तून पिब !

3. सक्तून् पिब, हे3 !

4. सक्तून् पिब है3 देवदत्त !

5.  है3 देवदत्त, सक्तून पिब !

6.सक्तून् पिब, है3 !

</list>

वाक्ये <qt>हे</qt> उत <qt>है</qt> इति शब्दः कुत्रापि विद्यते चेत् <b>तस्य एव स्वरः प्लुतः भवति, अन्यस्य शब्दस्य स्वरः प्लुतः न भवति</b>, इति अस्य सूत्रस्य आशयः वर्तते । तदर्थमेव 'हैहयोः' इति शब्दस्य विशेषरूपेण सूत्रे ग्रहणं कृतम् अस्ति । 

