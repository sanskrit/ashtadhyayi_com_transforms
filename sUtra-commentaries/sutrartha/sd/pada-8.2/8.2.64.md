---
index: 8.2.64
sutra: मो नो धातोः

---
अस्य सूत्रस्य अर्थम् ज्ञातुमस्मिन् शब्दे उपस्थितानां शब्दानाम् परस्परसम्बन्धः कथम् कर्तव्यः तत् आदौ पश्यामः -

अ) 'मः धातोः' इत्यत्र _येन विधिस्तदन्तस्य_ इत्यनेन [[1.1.72]] इत्यनेन 'मकारान्तधातोः' इति अर्थः जायते ।

आ) 'धातोः पदस्य' इत्यत्र <ऽपदाङ्गाधिकारे तस्य च तदन्तस्य चऽ> इत्यनेन 'धात्वन्तस्य पदस्य' इति अर्थः जायते ।

इ) 'पदस्य नः' इत्यत्र _अलोऽन्त्यस्य_ [[1.1.52]] इत्यनेन 'पदस्य अन्तिमवर्णस्य नकारादेशः' इति अर्थः जायते ।

अतः अस्य सूत्रस्य सम्पूर्णः अर्थः अयम् - यस्य पदस्य अन्ते धातोः मकारः अस्ति, तस्य मकारस्य नकारादेशः भवति ।

यथा, 'प्र+शम्' अस्मात् धातोः क्विप्-प्रत्यये परे _अनुनासिकस्य क्विझलोः क्ङिति_ [[6.4.15]] इत्यनेन अङ्गस्य उपधादीर्घे कृते 'प्रशाम्' इति प्रातिपदिकं सिद्ध्यति । अत्र 'शाम्' इत्यस्य <ऽक्विबन्ताः धातुत्वं न जहतिऽ> इत्यनेन धातुसंज्ञा अपि अस्ति । अस्य शब्दस्य प्रथमैकवचनस्य प्रक्रियायाम् 'प्रशाम् + सुँ' इत्यत्र _हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इत्यनेन सुँलोपे कृते, _प्रत्ययलोपे प्रत्ययलक्षणम्_  [[1.1.62]] इत्यनुसृत्य _सुप्तिङन्तं पदम्_ [[1.4.14]] इत्यनेन 'प्रशाम्' इत्यस्य पदसंज्ञा भवति । अस्यामवस्थायाम् वर्तमानसूत्रेण  अस्य अन्ते विद्यमानस्य मकारस्य नकारादेशः भवति, अतः 'प्रशान्' इति प्रथमैकवचनस्य रूपं सिद्ध्यति ।

तथैव प्र+दम्+क्विप् → प्रदाम् इत्यस्य प्रथमैकवचनम् प्रदान्, तथा प्र + तन् + क्विप् → प्रताम् इत्यस्य प्रथमैकवचनम् प्रतान् - एते अपि सिद्ध्यतः ।

अन्यानि उदाहरणानि -

1. प्रशाम् + भ्याम्  → प्रशान् + भ्याम् → प्रशान्भ्याम्

2. प्रशाम् + सुप्

→ प्रशान् सु [_मो नो धातोः_ [[8.2.64]]

→ प्रशान् सु /  प्रशान् ध् सु [_नश्च_ [[8.3.30]] इति वैकल्पिकः धुडागमः]

→ प्रशान्सु / प्रशान्त्सु [_खरि च_ [[8.4.55]] इति चर्त्वम्]

ज्ञातव्यम् -  प्रशान्, प्रदान्, प्रतान् इत्यत्र _नलोपः प्रातिपदिकान्तस्य_ [[8.2.7]] इत्यस्य असिद्धत्वात् नकारलोपः न भवति ।