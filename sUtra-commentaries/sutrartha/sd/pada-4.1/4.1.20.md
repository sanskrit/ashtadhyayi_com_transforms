---
index: 4.1.20
sutra: वयसि प्रथमे

---
_स्त्रियाम्_ [[4.1.3]] इत्यस्मिन् अधिकारे पाठितेषु नवसु स्त्रीप्रत्ययेषु अपरः <b>ङीप्</b> प्रत्ययः प्रकृतसूत्रेण पाठ्यते । <hl>शरीरस्य भिन्नाभ्यः अवस्थाभ्यः कुमार-अवस्थायाः निर्देशार्थम् प्रयुक्तात् प्रातिपदिकात् ह्रस्व-अकारान्तात्  ङीप्-प्रत्ययः भवति</hl> — इति अस्य सूत्रस्य अर्थः । सामान्यरूपेण शरीरस्य तिस्रः अवस्थाः परिगण्यन्ते — कुमारावस्था (कौमारम्, young age), युवावस्था (यौवनम्, adult age), तथा च वृद्धावस्था (जरा / वार्धक्यम्, old age) । एतासाम् तिसृणाम् अपि अवस्थानाम् निर्देशार्थम् भिन्नाः शब्दाः प्रयुज्यन्ते । एतासु कुमारावस्थायाः निर्देशार्थम् प्रयुक्तेभ्यः <b>अदन्तेभ्यः प्रातिपदिकेभ्यः</b> स्त्रीत्वे प्रकृतसूत्रेण ङीप्-प्रत्ययः भवति  । यथा —

<list>

1. कुमार + ङीप् → <qt>कुमारी</qt> ।

2. किशोर + ङीप् → <qt>किशोरी</qt> ।

3. बर्कर (शिशुः इत्यर्थः) + ङीप् → <qt>बर्करी</qt> । 

</list>

एते त्रयः अपि शब्दाः कुमारावस्थां निर्दिशन्ति, अतः एतेभ्यः स्त्रीत्वे विवक्षिते ङीप्-प्रत्ययः विधीयते ।

<note><qt>कन्या</qt> इति शब्दः अपि कुमारवयोवाची एव । अयं शब्दः <qt>कन्य</qt> इति शब्दात्  _अजाद्यतष्टाप्_ [[4.1.4]] इत्यनेन टाप्-प्रत्यये कृते  सिद्ध्यति । वस्तुतस्तु अत्रापि प्रकृतसूत्रेण ङीप्-प्रत्ययः एव प्राप्नोति, परन्तु पाणिनिना स्वयमेव <qt>कन्या</qt> इति शब्दः _कन्यायाः कनीन च_ [[4.1.116]] इत्यत्र प्रयुक्तः अस्ति । अस्मात् ज्ञापकात् <qt>कन्य</qt>-शब्दात्  टाप्-प्रत्ययः एव भवति ।</note>

<title>वार्त्तिकम् — <!वयसि अचरमे इति वक्तव्यम्!></title>

यद्यपि प्रकृतं सूत्रम् शरीरस्य प्रथमायाः अवस्थायाः (कुमारावस्थायाः) निर्देशकानां शब्दानां विषये पाठितम् अस्ति, तथापि <HL> शरीरस्य द्वितीयायाः अवस्थायाः (युवावस्थायाः) निर्देशकानां शब्दानां विषये अपि प्रकृतसूत्रस्य प्रयोगः भवति</hl> — इति अस्य वार्त्तिकस्य अर्थः । यथा —

<list>

1. वधूट / बधूट (a young person recently entered adulthood and stays close to the father's house)  + ङीप् → <qt>वधूटी / बधूटी</qt>

2. चिरण्ट  (a young person recently entered adulthood who continues to stay in father's house) + ङीप् → <qt>चिरण्टी ।</qt>

3. तरुण + ङीप् → <qt>तरुणी</qt> ।

</list>

<note><qt>युवन्</qt>-शब्दः अदन्तः नास्ति अतः अस्मात् शब्दात् प्रकृतसूत्रेण ङीप्-प्रत्ययः न भवति । अपि च, <qt>युवन्</qt>-शब्दात् स्त्रीत्वं द्योतयितुम् _यूनस्तिः_ [[4.1.77]] इत्यनेन ति-प्रत्ययः क्रियते, येन <qt>युवति</qt> इति शब्दः सिद्ध्यति ।</note>

<title>दलकृत्यम्</title>

1.  <b>'प्रथमे (= अचरमे)' इति किमर्थम् ?</b> यः शब्दः कुमारावस्थाम्, युवावस्थां वा न दर्शयति (वृद्धावस्थां दर्शयति), तस्य विषये प्रकृतसूत्रं नैव प्रयुज्यते</b> । यथा —

<list>

(i) स्थविर + टाप् → <qt>स्थविरा</qt> ।

(ii) वृद्ध + टाप् → <qt>वृद्धा</qt> ।

</list>

<note><qt>वृद्धा कुमारी इव =  वृद्धकुमारी</qt> इति शब्दः वस्तुतः वृद्धावस्थायाः निर्देशार्थम् एव प्रयुज्यते, परन्तु अत्र वृद्धायां कुमारीत्वम् आरोपितम् अस्ति अतः अत्र ङीप्-प्रत्ययेनैव अन्तिमं रूपं सिद्ध्यति इति अत्र तत्त्वबोधिन्यां स्पष्टीकृतम् वर्तते ।</note>

2. <b>'अतः'  इति किमर्थम् ?</b> प्रकृतसूत्रे _अजाद्यतष्टाप्_ [[4.1.4]] इत्यस्मात् सूत्रात् <qt>अतः</qt> इति अनुवर्तते; अतः प्रकृतसूत्रस्य प्रयोगः अदन्तेभ्यः प्रातिपदिकेभ्यः एव भवति</b> । अतएव <qt>शिशुः</qt> शब्दस्य विषये इदं सूत्रं नैव प्रवर्तते । यथा, <qt>इयं शिशुः</qt> ।

3. <b>'वयसि' इति किमर्थम् ?</b> प्रकृतसूत्रे प्रयुक्तः <qt>वयः</qt> इति शब्दः 'age'  इत्यस्मिन् अर्थे नैव प्रयुक्तः अस्ति, अपि तु 'stage of life' (शरीरस्य अवस्था) अस्मिन् अर्थे प्रयुक्तः वर्तते ।  <qt>प्राणिनाम् कालकृत-अवस्था-विशेषं वयः</qt> इति अस्य शब्दस्य व्याख्या । अतएव <qt>प्रथम</qt>, <qt>द्वितीय</qt>, <qt>तृतीय</qt> — आदीनां शब्दानां विषये प्रकृतसूत्रस्य प्रयोगः न भवति, यतः एतैः सूत्रैः केवलम् सङ्ख्यात्मकं वयः निर्दिश्यते, न हि शरीरावस्था । एवमेव <qt>उत्तानशय</qt> (= the one who sleeps only on the back, without moving on their own) इति शब्दः यद्यपि अतिशिशुः (infant) इत्यस्य निर्देशार्थं प्रयुज्यते तथापि अनेन शब्देन शरीरावस्था न हि निर्दिश्यते अपि तु शयनपद्धतिः निर्दिश्यते, अतः अस्य विषये अपि प्रकृतसूत्रस्य प्रयोगः न भवति (कश्चित् रोगपीडितः वृद्धः अपि उत्तानशयः भवितुम् अर्हति इत्याशयः) । एवमेव <qt>लोहितपाद</qt> (used to indicate infant who feet are still reddish) इति शब्दः यद्यपि सामान्यतः 'शिशुः' अस्मिन् अर्थे प्रयुज्यते तथापि अनेन शब्देन पादयोः वर्णस्य निर्देशः भवति न हि शरीरस्य अवस्थायाः, अतः अस्य शब्दस्य विषये अपि इदं सूत्रं न प्रयुज्यते । तथैव <qt>प्रौढ</qt> इति शब्दः अपि वह्-धातुनिर्मितः अस्ति (शरीरावस्थां न दर्शयति) अतः तस्य विषये अपि प्रकृतसूत्रं न प्रयुज्यते ।

<note>'पिता रक्षति कौमारे, भर्ता रक्षति यौवने, पुत्रस्तु स्थविरे भावे, न स्त्री स्वातन्त्र्यमर्हति' — इत्यस्मिन् श्लोके शरीरस्य तिस्रः अपि अवस्थाः परिगणिताः सन्ति ।</note> 

