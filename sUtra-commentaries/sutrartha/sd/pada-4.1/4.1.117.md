---
index: 4.1.117
sutra: विकर्णशुङ्गच्छगलाद्वत्सभरद्वाजात्रिषु

---
अनेन सूत्रेण विशिष्ट-कुलानाम् विषये विशिष्ट-शब्देभ्यः अण्-प्रत्ययः विधीयते -

1) 'वत्स'कुले उत्पनम् विकर्णस्य अपत्यम्  = विकर्ण + अण् → वैकर्ण ।

अन्येषु कुलेषु उत्पनम् विकर्णस्य अपत्यम् = [_अत इञ्_ [[4.1.95]] इत्यनेन इञ्-प्रत्ययविधानम् ]  विकर्ण + इञ् → वैकर्णि ।

2) 'भरद्वाज'कुले उत्पनम् शुङ्गस्य अपत्यम्  = शुङ्ग   + अण् → शौङ्ग   ।

अन्येषु कुलेषु उत्पनम् शुङ्गस्य अपत्यम् = [_अत इञ्_ [[4.1.95]] इत्यनेन इञ्-प्रत्ययविधानम् ]  शुङ्ग  + इञ् = शौङ्गि ।

केचन पण्डिताः 'शुङ्ग' इत्यस्य स्थाने 'शुङ्गा' इति आकारान्तस्य  (टाप्-प्रत्ययान्तस्य ) शब्दस्य ग्रहणम् कुर्वन्ति - शुङ्गा + अण् → शौङ्ग ।

अत्र अन्येषु कुलेषु उत्पनम् शुङ्गायाः अपत्यम् दर्शयितुम् _द्व्यचः_ [[4.1.121]] इत्यनेन ढक्-प्रत्ययः विधीयते - शुङ्गा + ढक् → शौङ्गेय ।

3) 'अत्रि'कुले उत्पन्नम् छगलस्य अपत्यम् = छगल + अण् → छागल ।

अन्येषु कुलेषु उत्पनम् छगलस्य  अपत्यम् = [_अत इञ्_ [[4.1.95]] इत्यनेन इञ्-प्रत्ययविधानम् ]  छगल  + इञ् → छागलि ।

