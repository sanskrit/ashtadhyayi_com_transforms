---
index: 4.1.43
sutra: शोणात् प्राचाम्

---
<b>शोणः</b> (अधिकरक्तवर्णः, intense red color) अस्मात् शब्दात् स्त्रीत्वं द्योतयितुम् _अन्यतो ङीष्_ [[4.1.40]] इति सूत्रेण नित्यं ङीष्-प्राप्ते प्रकृतसूत्रेण सः विकल्प्यते । <hl>पूर्वदिशि विद्यमानानाम् आचार्याणां मतेन एव <qt>शोण</qt>-शब्दात् ङीष्-प्रत्ययः भवति</hl> — इति अस्य सूत्रस्य अर्थः । ङीष्-प्रत्यये कृते <qt>शोण + ङीष् → शोणी</qt> इति सिद्ध्यति । पक्षे अजन्तलक्षणः टाप्-प्रत्ययः अपि विधीयते, येन <qt>शोणा</qt> इति रूपं सिद्ध्यति । 