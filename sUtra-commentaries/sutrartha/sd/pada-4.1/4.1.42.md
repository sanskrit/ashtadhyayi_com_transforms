---
index: 4.1.42
sutra: जानपदकुण्डगोणस्थलभाजनागकालनीलकुशकामुककबराद्वृत्त्यमत्रावपनाकृत्रिमाश्राणास्थौल्यवर्णानाच्छादनायोविकारमैथुनेच्छाकेशवेशेषु

---
_स्त्रियाम्_ [[4.1.3]] इत्यस्मिन् अधिकारे पाठितेषु नवसु स्त्रीप्रत्ययेषु अन्यतमः <b>ङीष्</b> इति प्रत्ययः प्रकृतसूत्रेण पाठ्यते । <hl>जानपदादिभ्यः एकादशभ्यः प्रातिपदिकेभ्यः वृत्त्यादिषु अर्थेषु स्त्रीत्वं द्योतयितुम् ङीष्-प्रत्ययः विधीयते</hl> — इति अस्य सूत्रस्य अर्थः । क्रमेण विवरणम् एतादृशम् —

<listsp>

1. <qt>जानपद</qt>-शब्दात् <b>वृत्तिः</b> (उपजीविका, to make a living) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>जानपद + ङीष् → जानपदी वृत्तिः</qt> । <qt>जानपद</qt>-शब्दः अञ्-प्रत्ययान्तः अस्ति अतः अस्मात् _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इत्यनेन ङीप्-प्रत्यये प्राप्ते तद्बाधित्वा ङीष्-प्रत्ययविधानार्थम् अस्मिन् सूत्रे तस्य ग्रहणं कृतम् अस्ति । वृत्तिभिन्नेषु अर्थेषु तु अवश्यं ङीप्-प्रत्ययः विधीयते ।

2. <qt>कुण्ड</qt>-शब्दात् <b>अमत्रम्</b> (पात्रविशेषः, to denote name of a specific vessel) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>कुण्ड + ङीष् → कुण्डी</qt>  (bowl / pitcher / कमण्डलुः इत्यर्थः) । अन्येषु अर्थेषु अजन्तलक्षणः टाप्-प्रत्ययः एव भवति ।

3. <qt>गोण</qt>-शब्दात् <b>आवपनम्</b> (धान्यानां सङ्कलनार्थम् प्रयुक्त: स्यूतः उत पात्रम्, a bag or a vessel used to collect the grains) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>गोण + ङीष् → गोणी</qt>  (grain-sack) । अन्येषु अर्थेषु अजन्तलक्षणः टाप्-प्रत्ययः एव भवति ।

4. <qt>स्थल</qt>-शब्दात् <b>अकृत्रिमा भूमिः</b> (naturally occurring, not modified land) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>स्थल + ङीष् → स्थली</qt>  (grain-sack) । अन्येषु अर्थेषु अजन्तलक्षणः टाप्-प्रत्ययः एव भवति ।

5. <qt>भाज</qt>-शब्दात् <b>पक्वम् अन्नम्</b> (cooked food item, like vegetables or rice) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>भाज + ङीष् → भाजी</qt>  (cooked, ready to eat food) । अन्येषु अर्थेषु अजन्तलक्षणः टाप्-प्रत्ययः एव भवति । यथा, <qt>भाजा</qt> = अपक्वाः शाकाः ।

6. <qt>नाग</qt> इति शब्दात् <b>स्थूला</b> (fat, overweight) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>नाग (गजः) + ङीष् → नागी</qt>(female elephant). <qt>नाग</qt>-शब्दः 'सर्पः ' अस्मिन् अर्थे अपि प्रयुज्यते, परन्तु तत्र स्थूलः इति सन्दर्भः नैव विद्यते अत्र अजन्तलक्षणः टाप्-प्रत्ययः एव भवति, येन <qt>नागा</qt> (सर्पिणी) इति शब्दः सिद्ध्यति ।

7. <qt>काल</qt>-शब्दात् <b>वर्णः</b> अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>काल + ङीष् → काली</qt>  (a black-colored person or object) । अन्येषु अर्थेषु अजन्तलक्षणः टाप्-प्रत्ययः एव भवति ।

8. <qt>नील</qt>-शब्दात् <b>अनाच्छादनम्</b> (आच्छादनभिन्नार्थः / something that is not worn on the body) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । अत्र वार्त्तिककारः अनाच्छादनम्-शब्दस्य अर्थं स्पष्टीकरोति — <!नीलादोषधौ प्राणिनि च; संज्ञायां वा!> । अतः  <qt>नील</qt>-शब्दात् <b>ओषधिः</b> अथवा <b>प्राणी</b> अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । एवमेव, संज्ञानिर्देशार्थम् विकल्पेन ङीष्-प्रत्ययः भवति ।यथा,   <qt>नील + ङीष् → नीली ओषधिः / नीली वडवा / नीली गौः</qt> । अन्येषु अर्थेषु तु टाप् एव भवति, यथा <qt>नीला शाटिका, नीला नदी, नीला लेखनी</qt> — आदयः ।

9. <qt>कुश</qt>-शब्दात् <b>अयोविकारः</b> (लोहनिर्मितम् यन्त्रम्, an instrument made of iron, E.g. axe) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । <qt>कुश + ङीष् → कुशी</qt> । अन्येषु अर्थेषु टाप्-प्रत्ययः एव भवति ।

10. <qt>कामुक</qt>-शब्दात् <b>मैथुनेच्छावती</b> (lustful woman) अस्मिन् अर्थे स्त्रीत्वं द्योतयितुम् ङीष्-प्रत्ययः विधीयते । यद्यपि सूत्रे केवलम् <qt>मैथुनेच्छा</qt> इति निर्दिश्यते; तथापि अत्र तद्गुणवत्याः स्त्रियः निर्देशार्थम् एव ङीष्-प्रत्ययः भवति (न हि केवलायाः इच्छायाः निर्देशार्थम्) इति अत्र काशिकाकारेण स्पष्टी क्रियते । यथा <qt>कामुक + ङीष् → कामुकी</qt> (lustful woman)  । अन्येषु अर्थेषु तु टाप् एव भवति, यथा <qt>कामुका</qt> = मैथुनभिन्नः कामः (यथा, धनादिकस्य इच्छा) यस्याः वर्तते सा स्त्री ।

11. <qt>कबर</qt>-शब्दात् <b>केशवेशवती</b> (a woman with non-conventional hair style) ।  यद्यपि सूत्रे केवलम् <qt>केशवेशा</qt> इति निर्दिश्यते; तथापि अत्र तद्गुणवत्याः स्त्रियः निर्देशार्थम् एव ङीष्-प्रत्ययः भवति (न हि केवलायाः केशवेशायाः निर्देशार्थम्) इति अत्र न्यासे निर्दिष्टम् अस्ति । यथा <qt>कबर + ङीष् → कबरी</qt> (a woman with non-conventional hair style)  । अन्येषु अर्थेषु तु टाप् एव भवति ।

</list>

<title>सूत्रनिर्माणम्</title>

प्रकृतसूत्रे विद्यमानयोः शब्दयोः वचनम् भिन्नम् अस्ति । तस्य स्पष्टीकरणम् एतादृशम् —

<list>

1. <qt>जानपदकुण्डगोणस्थलभाजनागकालनीलकुशकामुककबरात्</qt> — इति प्रथमः शब्दः समाहारद्वन्द्वेन निर्मितः अस्ति; अतः अत्र <b>एकवचनम्</b> प्रयुक्तम् अस्ति ।

2. <qt>वृत्त्यमत्रावपनाकृत्रिमाश्राणास्थौल्यवर्णानाच्छादनायोविकारमैथुनेच्छाकेशवेशेषु</qt> — इति द्वितीयः शब्दः इतरेतरद्वन्द्वेन निर्मितः अस्ति; अतः अत्र <b>बहुवचनम्</b> प्रयुक्तम् अस्ति ।

</list>