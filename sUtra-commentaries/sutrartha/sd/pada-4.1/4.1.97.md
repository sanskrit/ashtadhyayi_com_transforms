---
index: 4.1.97
sutra: सुधातुरकङ् च

---
_प्राग्दीव्यतः अण्_ [[4|1|83]] इत्यनेन सर्वेषु प्राग्दीव्यतीय-अर्थेषु औत्सर्गिकरूपेण अण्-प्रत्ययः भवति । तस्य अपवादत्वेन _तस्य अपत्यम्_ [[4|1|92]] अस्मिन् अर्थे  षष्ठीसमर्थ-'सुधातृ'-शब्दात् इञ्-प्रत्ययः भवति, तथा च सुधातृ-शब्दस्य अकङ्-आदेशः अपि भवति । यथा - 

सुधातुः + इञ्

→ सुधातृ + इञ् [_सुपो धातुप्रातिपदिकयोः_ [[2।4।71]] इति लुक्]

→ सुधात् अक् + इञ् [_सुधातुरकङ् च_ [[4।1।97]] इति सुधातृ-शब्दस्य अकङ्-आदेशः । ङित्वात् _ङिच्च_ [[1।1।53]] इति अन्त्यादेशः]

→ सौधातक् + इ [_तद्धितेष्वचामादेः_ [[7।2।117]] इति आदिवृद्धिः]

→ सौधातकि 



अत्र एकम् वार्त्तिकम् ज्ञातव्यम् - <!व्यास-वरुड-निषाद-चण्डाल-बिम्बानां चेति वक्तव्यम्!> । इत्युक्ते, व्यास, वरुड, निषाद, चण्डाल, तथा बिम्ब - एतेषाम् शब्दानामपि अपत्यार्थे इञ्-प्रत्ययः तथा अकङ्-आदेशः भवति । यथा -

1) व्यास + इञ्

→ व्यास्  + अकङ् + इञ् [ व्यास-शब्दस्य अकङ्-आदेशः । ङित्वात् _ङिच्च_ [[1।1।53]] इति अन्त्यादेशः]

→ वै यास् + अकङ् + इ [_न य्वाभ्यां पदान्ताभ्याम् पूर्वौ तु ताभ्यामैच्_ [[7।3।3]] इति यकारात् पूर्वम् ऐकारस्य आगमः]

→ वैयासकि 

2) वरुड + इञ् → वारुडकि  

3) निषाद + इञ् → नैषादकि  

4) चण्डाल + इञ् → चाण्डालकि 

5) बिम्ब + इञ् → बैम्बकि 

