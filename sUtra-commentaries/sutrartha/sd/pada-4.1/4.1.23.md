---
index: 4.1.23
sutra: काण्डान्तात् क्षेत्रे

---
_स्त्रियाम्_ [[4.1.3]] इत्यस्मिन् अधिकारे पाठितेषु नवसु स्त्रीप्रत्ययेषु अपरः <b>ङीप्</b> प्रत्ययः प्रकृतसूत्रेण निषिध्यते । <hl>यस्य तद्धितार्थद्विगुसमासस्य उत्तरपदम् <qt>काण्ड</qt> (दण्डः, a stick, not a conventional unit of measurement) इति शब्दः अस्ति, तस्मात् तद्धितप्रत्ययस्य लुकि सति, क्षेत्रस्य (field) निर्देशः करणीयः अस्ति चेत्  स्त्रीत्वं द्योतयितुम् ङीप्-प्रत्ययः न भवति; परन्तु अन्यपदार्थस्य निर्देशः करणीयः चेत्  स्त्रीत्वं द्योतयितुम् ङीप्-प्रत्ययः अवश्यं भवति</hl> — इति अस्य सूत्रस्य आशयः । मूलतः _द्विगोः_ [[4.1.21]] इत्यनेन ङीप्-प्रत्यये प्राप्ते; ततः _अपरिमाणबिस्ताचितकम्बल्येभ्यो न तद्धितलुकि_ [[4.1.22]] इति तस्य निषेधे प्राप्ते ;तस्य क्षेत्रविषये नियमनार्थम् प्रकृसूत्रम् पाठितम् अस्ति । यथा —

<listsp>

1. <qt>द्वे काण्डे प्रमाणम् अस्या क्षेत्रभक्तेः</qt> (The division of the field has the size of two kandas) अस्मिन् अर्थे _संख्यापूर्वो द्विगुः_ [[2.1.52]] इत्यनेन द्विगुसमासे कृते; ततः <qt>काण्ड</qt>-शब्दात् _प्रमाणे द्वयसज्दघ्नञ्मात्रचः_ [[5.2.37]] इत्यनेन मात्रच्-प्रत्यये कृते; तत्रैव विद्यमानेन <!प्रमाणे लो द्विगोर्नित्यम्!> इत्यनेन मात्रच्-प्रत्ययस्य लुक् भवति । एतादृशे लुकि कृते; स्त्रीत्वं द्योतयितुम् _द्विगोः_ [[4.1.21]] इत्यनेन प्राप्तः ङीप्-प्रत्ययः प्रकृतसूत्रेण निषिध्यते; यतः अत्र क्षेत्रभक्तेः निर्देशः कृतः अस्ति । अतः <qt>द्वि + काण्ड</qt> इत्यत्र _अजाद्यतष्टाप्_ [[4.1.4]] इति टाप्-प्रत्यये कृते <qt>द्वि + काण्ड + टाप् → द्विकाण्डा</qt> इति शब्दः सिद्ध्यति । यथा, <qt>द्विकाण्डा क्षेत्रभक्तिः</qt> । एवमेव, <qt> त्रीणि काण्डानि प्रमाणम् अस्याः क्षेत्रभक्तेः = त्रिकाण्डा क्षेत्रभक्तिः</qt> ।

2. यत्र क्षेत्रस्य निर्देशः न विद्यते; तत्र तु ङीप्-प्रत्ययः अवश्यं भवति । यथा, <qt>द्वे काण्डे प्रमाणम् अस्याः रज्ज्वाः</qt> अस्मिन् अर्थे _संख्यापूर्वो द्विगुः_ [[2.1.52]] इत्यनेन द्विगुसमासे कृते; ततः <qt>काण्ड</qt>-शब्दात् _प्रमाणे द्वयसज्दघ्नञ्मात्रचः_ [[5.2.37]] इत्यनेन मात्रच्-प्रत्यये कृते; तत्रैव विद्यमानेन <!प्रमाणे लो द्विगोर्नित्यम्!> इत्यनेन मात्रच्-प्रत्ययस्य लुक् भवति । एतादृशे लुकि कृते; स्त्रीत्वं द्योतयितुम् _द्विगोः_ [[4.1.21]] इत्यनेन प्राप्तः ङीप्-प्रत्ययः यद्यपि _अपरिमाणबिस्ताचितकम्बल्येभ्यो न तद्धितलुकि_ [[4.1.22]] इत्यनेन निषिध्यते; तथापि सः निषेधः प्रकृतसूत्रेण नियम्यते; अतः क्षेत्रभिन्नेषु अर्थेषु ङीप्-प्रत्ययस्य लुक् नैव भवति । अतएव अत्र स्त्रीत्वं द्योतयितुम् ङीप्-प्रत्ययः अवश्यं भवति, येन <qt>द्वि + काण्ड + ङीप् → द्विकाण्डी रज्जुः</qt> इति प्रयोगः सिद्ध्यति । 

</list>

<note><qt>काण्ड</qt> शब्दः भूमेः कस्यचन विभागस्य निर्देशं करोति (a unit of land  इत्याशयः) । अत्र उदाहरणेषु अयं शब्दः यद्यपि 'प्रमाणम्' (some kind of measurement) अस्मिन् अर्थे प्रयुक्तः अस्ति, तथापि सः परिमाणवाचकः (standard unit of measurement) नास्ति । अतएव काशिकाकारः — <qt>काण्डशब्दस्य अपरिमाणवाचित्वात्...</qt> इति आदौ निर्देशं कृत्वा अन्ते <qt> प्रमाणविशेषः काण्डम्</qt> इति स्पष्टी करोति ।</note>