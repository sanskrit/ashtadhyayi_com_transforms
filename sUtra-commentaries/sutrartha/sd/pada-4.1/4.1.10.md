---
index: 4.1.10
sutra: न षट्स्वस्रादिभ्यः

---
सर्वप्रथमम् 'षट्' तथा स्वस्रादिभ्यः - एतयोः अर्थं पश्यामः -

1.  'षट्' इति व्याकरणविशिष्टा संज्ञा । _ष्णान्ता षट्_ [[1.1.24]] तथा _डति च_ [[1.1.25]] अनयोः सूत्रयोः षकारान्त/नकारान्त-सङ्ख्याशब्दानाम् (यथा - षष्, सप्तन्, अष्टन् - आदयः) तथा 'कति' शब्दस्य इयम् संज्ञा भवति ।

2. 'स्वस्रादिभ्यः'  इत्यनेन स्वसृ ( = भगिनी), तिसृ, चतसृ, ननान्दृ (पत्युः भगिनी), दुहितृ (पुत्री), यातृ (पत्युः बन्धोः भार्या), मातृ [अम्बा] - एते सप्त शब्दाः गृह्यन्ते ।

एतेभ्यः सर्वेभ्यः शब्देभ्यः  स्त्रीत्वं द्योतयितुम् _ऋन्नेभ्यो ङीप्_ [[4.1.5]] इत्यनेन ङीप्-प्रत्यये प्राप्ते वर्तमानसूत्रेण सः निषिध्यते ।

अस्य अर्थः अयम् -

1. सर्वेषु षट्-संज्ञकशब्देषु स्त्रीत्वस्य विवक्षायामपि परिवर्तनम् न भवति । यथा - पञ्च वृक्षाः, पञ्च नद्यः, पञ्च फलानि । तथैव, 'कति वृक्षाः', 'कति नद्यः' , 'कति फलानि' ।

2. स्वसृ, तिसृ, चतसृ, ननान्दृ, दुहितृ, यातृ, मातृ - एते सप्त  ऋकारान्तशब्दाः नित्यस्त्रीलिङ्गाः एव भवन्ति ।

