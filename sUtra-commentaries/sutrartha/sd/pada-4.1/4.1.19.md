---
index: 4.1.19
sutra: कौरव्यमाण्डूकाभ्यां च

---
_स्त्रियाम्_ [[4.1.3]] इत्यस्मिन् अधिकारे पाठितेषु नवसु स्त्रीप्रत्ययेषु अपरः <b>ष्फ</b> प्रत्ययः प्रकृतसूत्रेण पाठ्यते । <hl><qt>कौरव्य</qt> तथा च <qt>माण्डूक</qt> इत्येताभ्यां शब्दाभ्यां स्त्रीत्वं द्योतयितुम् ष्फ-प्रत्ययः विधीयते</hl> — इति अस्य सूत्रस्य अर्थः ।  <b>केवलः ष्फ-प्रत्ययः स्त्रीत्वं द्योतयितुम् सम्पूर्णरूपेण असमर्थः अस्ति इति कारणात् तस्मात् पुनः ङीष्-प्रत्ययः अपि नित्यं विधीयते</b> ।  क्रमेण विवरणम् एतादृशम् —

<hlb>1. कौरव्य-शब्दः</hlb>

_कुर्वादिभ्यो ण्यः_ [[4.1.151]] इति सूत्रेण <qt>कुरु</qt>-शब्दात् अपत्यार्थे ण्य-प्रत्यये कृते <qt>कौरव्य</qt> इति शब्दः सिद्ध्यति । तत्र स्त्रीत्वं द्योतयितुम् _अजाद्यतष्टाप्_ [[4.1.4]] इत्यनेन टाप्-प्रत्यये प्राप्ते तद्बाधित्वा प्रकृतसूत्रेण ष्फ-प्रत्ययः भवति, ततश्च ङीष्-प्रत्ययः अपि विधीयते —

<pr>

कुरोः अपत्यं स्त्री

→ कुरु + ण्य + ष्फ + ङीष् [_कुरुनादिभ्यो ण्यः_ [[4.1.172]] इति ण्य-प्रत्ययः । ततः _कौरव्यमाण्डूकाभ्यां च_ [[4.1.19]] इति ष्फ । ततः _षिद्गौरादिभ्यश्च_ [[4.1.41]] इति ङीष्]

→ कुरु + य + फ + ई [इत्संज्ञालोपाः]

→ कौरि + य + फ + ई [_तद्धितेष्वचामादेः_ [[7.2.117]] इति आदिवृद्धिः]

→ कौरो + य + फ + ई [_ओर्गुणः_ [[6.4.146]] इति उकारस्य गुणः]

→ कौरव् + य + फ + ई [_वान्तो यि प्रत्यये_ [[6.1.79]] इति अवादेशः]

→ कौरव् + य + आयन + ई [_आयनेयीनीयियः फढखच्छघां प्रत्ययादीनाम्_ [[7.1.2]] इति प्रत्ययादिफकारस्य आयन्-आदेशः]

→ कौरव् + य् + आयन + ई [ष्फ-प्रत्ययः तद्धितप्रत्ययः अस्ति, अतः अस्मिन् प्रत्यये परे यकारोत्तरस्य अकारस्य _यस्येति च_ [[6.4.148]] इति लोपः भवति ।]

→ कौरव् + य् + आयन् + ई [_यस्येति च_ [[6.4.148]] इति नकारोत्तस्य  अकारस्य लोपः]

→ कौरव्यायणी [_अट्कुप्वाङ्नुम्व्यवायेऽपि_ [[8.4.2]] इति णत्वम्]

</pr>

<note><qt>कुरु</qt>-शब्दात् _तस्येदम्_ [[4.3.120]] इत्यनेन अण्-प्रत्यये कृते <qt>कौरव</qt> इति शब्दः सिद्ध्यति । अत्र स्त्रीत्वे विवक्षिते तु प्रकृतसूत्रम् नैव प्रवर्तते यतः प्रकृतसूत्रे <qt>कौरव्य</qt> इति ण्य-प्रत्ययान्तरूपस्यैव  निर्देशः वर्तते । अतः <qt>कौरव</qt>-शब्दात् स्त्रीत्वं द्योतयितुम् _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इति ङीप्-प्रत्ययः एव भवति, येन <qt>कौरवी</qt> इति शब्दः सिद्ध्यति । <qt>कौरवी सेना</qt> इत्यादिषु उदाहरणेषु अस्य प्रयोगः दृश्यते ।</note>

<hlb>2. माण्डूक-शब्दः</hlb>

_ढक् च मण्डूकात्_ [[4.1.119]] इति सूत्रेण <qt>मण्डूक</qt> शब्दात् अपत्यार्थे अण्-प्रत्यये कृते <qt>माण्डूक</qt> इति शब्दः सिद्ध्यति । तत्र स्त्रीत्वं द्योतयितुम् _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इत्यनेन ङीप्-प्रत्यये प्राप्ते तद्बाधित्वा प्रकृतसूत्रेण ष्फ-प्रत्ययः भवति, ततश्च ङीष्-प्रत्ययः अपि विधीयते —

<pr>

मण्डूकस्य अपत्यं स्त्री

→ मण्डूक + अण् + ष्फ + ङीष् [_ढक् च मण्डूकात्_ [[4.1.119]] इति ढक्-प्रत्ययः । ततः _कौरव्यमाण्डूकाभ्यां च_ [[4.1.19]] इति ष्फ । ततः _षिद्गौरादिभ्यश्च_ [[4.1.41]] इति ङीष्]

→ माण्डूक + अ + फ + ई [_तद्धितेष्वचामादेः_ [[7.2.117]] इति आदिवृद्धिः]

→ माण्डूक् + अ + फ  + ई [_यस्येति च_ [[6.4.148 इति अकारलोपः]

→ माण्डूक् + अ +  आयन + ई [_आयनेयीनीयियः फढखच्छघां प्रत्ययादीनाम्_ [[7.1.2]] इति प्रत्ययादिफकारस्य आयन्-आदेशः]

→ माण्डूक् + ० + आयन + ई [ष्फ-प्रत्ययः तद्धितप्रत्ययः अस्ति, अतः अस्मिन् प्रत्यये परे ककारोत्तरस्य अकारस्य _यस्येति च_ [[6.4.148]] इति लोपः भवति ।]

→ माण्डूक् + आयन् + ई [_यस्येति च_ [[6.4.148]] इति नकारोत्तस्य  अकारस्य लोपः]

→ माण्डूकायनी

</pr>

<note>_ढक् च मण्डूकात्_ [[4.1.119]] इत्यनेन <qt>मण्डूक</qt>शब्दात् अपत्यार्थे ढक्-प्रत्ययः अपि भवति, येन <qt>माण्डूकेय</qt> इति शब्दः सिद्ध्यति । अत्र स्त्रीत्वे विवक्षिते तु प्रकृतसूत्रम् नैव प्रवर्तते यतः प्रकृतसूत्रे <qt>माण्डूक</qt> इति अण्-प्रत्ययान्तरूपस्यैव  निर्देशः वर्तते । अतः <qt>माण्डूकेय</qt>-शब्दात् स्त्रीत्वं द्योतयितुम् _टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः_ [[4.1.15]] इति ङीप्-प्रत्ययः एव भवति, येन <qt>माण्डूकेयी</qt> इति शब्दः सिद्ध्यति ।</note>

<title>वार्त्तिकम् — <!कौरव्यमाण्डूकयोरासुरेरुपसङ्ख्यानम्!></title>

<b>प्रकृतसूत्रे <qt>आसुरि</qt> इति शब्दः अपि स्वीकर्तव्यः</b> — इति अस्य वार्त्तिकस्य आशयः । अतः, <qt>असुरस्य अपत्यम्</qt> इत्यस्मिन् अर्थे <qt>असुर</qt>-शब्दात् _अत इञ्_ [[4.1.95]] इति इञ्-प्रत्यये कृते तत्र स्त्रीत्वं द्योतयितुम् ष्फ-प्रत्ययः, ततश्च ङीष्-प्रत्ययः भवति । प्रक्रिया इयम् —

<pr>

असुरस्य अपत्यं स्त्री

→ असुर + इञ् + ष्फ + ङीष् [_अत इञ्_ [[4.1.95]] इति इञ्-प्रत्ययः । ततः _कौरव्यमाण्डूकाभ्यां च_ [[4.1.19]] इति ष्फ । ततः _षिद्गौरादिभ्यश्च_ [[4.1.41]] इति ङीष्]

→ आसुर + इ + फ + ई [_तद्धितेष्वचामादेः_ [[7.2.117]] इति आदिवृद्धिः]

→ आसुर् + इ + फ  + ई [_यस्येति च_ [[6.4.148 इति अकारलोपः]

→ आसुर् + इ +  आयन + ई [_आयनेयीनीयियः फढखच्छघां प्रत्ययादीनाम्_ [[7.1.2]] इति प्रत्ययादिफकारस्य आयन्-आदेशः]

→ आसुर् + ० + आयन + ई [ष्फ-प्रत्ययः तद्धितप्रत्ययः अस्ति, अतः अस्मिन् प्रत्यये परे ककारोत्तरस्य अकारस्य _यस्येति च_ [[6.4.148]] इति लोपः भवति ।]

→ आसुर् + आयन् + ई [_यस्येति च_ [[6.4.148]] इति नकारोत्तस्य  अकारस्य लोपः]

→ आसुरायणी [_अट्कुप्वाङ्नुम्व्यवायेऽपि_ [[8.4.2]] इति णत्वम्]

</pr>

<note>स्त्रीप्रत्ययप्रकरणे इञ्-प्रत्ययान्तशब्देभ्यः वस्तुतः कोऽपि स्त्रीप्रत्ययः नैव पाठितः अस्ति ।अतः अनेन वार्त्तिकेन उक्तः ष्फ-प्रत्ययः न हि कस्यचित् बाधकरूपेण प्रवर्तते ।</note>

<title>ष्फ-प्रत्ययान्तशब्देभ्यः ङीष्-प्रत्ययविधानम्</title>

ष्फ-प्रत्यये विद्यमानस्य आदिस्थस्य षकारस्य _षः प्रत्ययस्य_ [[1.3.6]] इत्यनेन इत्संज्ञा भवति । अयं <b>इत्संज्ञक-षकारः अस्मिन् प्रत्यये ङीष्-प्रत्ययविधानार्थः निर्दिष्टः अस्ति</b> । अनेन ष्फ-प्रत्ययान्तशब्दाः षित्-संज्ञकाः भवन्ति, अतः तेभ्यः _षिद्गौरादिभ्यश्च_ [[4.1.41]] इत्यनेन अग्रे ङीष्-प्रत्ययः विधीयते । केवलः ष्फप्रत्ययः स्त्रीत्वम् द्योतयितुम् न हि समर्थः, अतएव ङीष्-प्रत्ययः अपि तत्र नित्यम् भवति इति अस्य आशयः । 