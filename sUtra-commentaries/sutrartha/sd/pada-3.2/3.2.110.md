---
index: 3.2.110
sutra: लुङ्

---
अनेन सूत्रेण लुङ्लकारः विधीयते ।  भूतकालं द्योतयितुम् धातोः परः लुङ्-लकारः भवति । यथा -



1) सः चित्रमद्राक्षीत् ।           

2) यूयम  गीतामपाठिष्ट ।

3) वृक्षाणि ऐधिषत । 

4) अहम् ग्रामम् न अगमम् ।

5) त्वं किमकार्षीः ?               

      

ज्ञातव्यम् - परोक्ष-अनद्यतन-भूतकालं दर्शयितुम् _परोक्षे लिट्_ [[3.2.115]] इत्यनेन लिट्-लकारः विधीयते (यथा - रामः वनं जगाम)  तथा, यत्र अनद्यतन-भूतःकालः स्पष्टरूपेण निर्दिष्टः अस्ति, तत्र  _अनद्यतने लङ्_ [[3.2.111]] इत्यनेन लङ्-लकारस्य प्रयोगः विधीयते (यथा - सः ह्रः ग्राममगच्छत्)  । एते द्वे अवस्थे विहाय अन्यत्र सर्वत्र भूतकालम् दर्शयितुमनेन सूत्रेण लुङ्-लकारः विधीयते । 

