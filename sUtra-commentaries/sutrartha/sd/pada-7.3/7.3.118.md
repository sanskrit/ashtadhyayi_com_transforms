---
index: 7.3.118
sutra: औत्

---
सर्वेभ्यः इकारान्त-उकारान्त-शब्देभ्यः परस्य ङि-प्रत्ययस्य औत्-आदेशः भवति । 'औत्' इत्यत्र तकारः केवलं उच्चारणार्थः अस्ति , अतः आदेशरूपेण केवलं 'औ' वर्णः आगच्छति ।

यथा -

सखि + ङि [सप्तम्येकवचनस्य प्रत्ययः]

→ सखि + औ [_औत्_ [[7.3.118]] इत्यनेन ङि-प्रत्ययस्य औ-आदेशः]

→ सख्यौ  + औ [_इको यणचि_ [[6.1.77]] इति यणादेशः ।]

ज्ञातव्यम् -

1) यद्यपि अस्मिन् सूत्रे 'इकारान्त/उकारान्तशब्देभ्यः परस्य ङि-प्रत्ययस्य औत्-आदेशः दत्तः अस्ति, तथापि

(अ) घिसंज्ञकात् परस्य ङि-प्रत्ययस्य  _अच्च घेः_ [[7.3.119]] इति अग्रिमसूत्रेण आदेशः भवति ।

(आ) नदीसंज्ञकात् इ/उकारान्तात् परस्य ङि-प्रत्ययस्य _इदुद्भ्याम्_ [[7.3.117]] इत्यनेन आदेशः भवति ।

अतः वर्तमानसूत्रस्य प्रयोजनम् केवलं तेषां इकारान्त-उकारान्तशब्दानां कृते अस्ति, येषाम् नदीसंज्ञा अपि न भवति, घिसंज्ञा अपि न भवति । यथा - सखि, पति ।

2) अस्मिन् सूत्रे उकारग्रहणस्य किमपि प्रयोजनम् नास्ति, यतः सर्वे उकारान्तशब्दाः घिसंज्ञकाः नदीसंज्ञकाः वा सन्ति ।

