---
index: 7.3.110
sutra: ऋतो ङिसर्वनामस्थानयोः

---
ऋदन्तस्य अङ्गस्य (1) सप्तमी-एकवचनस्य ङि-प्रत्यये परे, (2) सर्वनामस्थानप्रत्यये च परे - गुणादेशः - इत्युक्ते 'अर्' आदेशः    भवति । 



यथा - 

1) पितृ + औ [प्रथमाद्विवचनस्य प्रत्ययः]

→ पितर् + औ  [_ऋतो ङिसर्वनामस्थानयोः_  [[7.3.110]] इति गुणः]

→ पितरौ



2) दातृ + ङि [सप्तम्येकवचनस्य प्रत्ययः]

→ दातर् + इ [_ऋतो ङिसर्वनामस्थानयोः_  [[7.3.110]] इति गुणः]

→ दातरि 

      

ज्ञातव्यम् -  _अदेङ्-गुणः_ [[1.1.2]] इत्यनेन  अ-ए-ओ-वर्णानाम् गुणसंज्ञा विधीयते । वस्तुतः तु एतेषु कोऽपि वर्णः स्थानसाधर्म्येण ऋकारवत् नास्ति, परन्तु _उरण् रपरः_ [[1.1.51]] अनया परिभाषया ऋकारस्य आदेशभूतः अकारः नित्यम् रेफेण सह (इत्युक्ते, 'अर्' इति) एव आगच्छति । अयं 'अर्' आदेशः स्थानसाधर्म्येण ऋकारवत् अस्ति - उभयोः उच्चारणार्थम् मूर्ध्नः प्रयोगः क्रियते । अतः ऋकारस्य गुणादेशरूपेण अर्-आदेशः भवति ।

