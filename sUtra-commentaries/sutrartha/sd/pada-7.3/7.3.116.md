---
index: 7.3.116
sutra: ङेराम्नद्याम्नीभ्यः

---
उदाहरणानि -

1) नदीसंज्ञकात् परस्य -

नदी + ङि [सप्तम्येकवचनस्य प्रत्ययः]

→ नदी + आम् [_ङेराम्नद्याम्नीभ्यः_ [[7.3.116]] इति आम्-आदेशः ।]

→ नदी + आट् + आम् [_आण्-नद्याः_ [[7.3.112]] इति आडागमः ।]

→ नदी + आम्  [_आटश्च_ [[6.1.90]] इति वृद्धि-एकादेशः ।]

→ नद्याम् [_इको यणचि_ [[6.1.77]] इति यणादेशः ।]

2) आबन्तात् परस्य -

माला + ङि [सप्तम्येकवचनस्य प्रत्ययः]

→ माला + आम् [_ङेराम्नद्याम्नीभ्यः_ [[7.3.116]] इति आम्-आदेशः ।]

→ माला + याट् + आम् [_याडापः_ [[7.3.113]] इति याडागमः ।]

→ मालायाम् [_अकः सवर्णे दीर्घः_ [[6.1.101]] इति सवर्णदीर्घः ।]

3) नीशब्दात् परस्य -

राजनी + आम् [सप्तम्येकवचनस्य प्रत्ययः]

→ राजनी + आम् [_ङेराम्नद्याम्नीभ्यः_ [[7.3.116]] इति आम्-आदेशः ।]

→ राजन्याम् [_इको यणचि_ [[6.1.77]] इति यणादेशः।]

ज्ञातव्यम् -

1) नदीसंज्ञा - _यू स्त्र्याख्यौ नदी_ [[1.4.3]] इत्यनेन दीर्घ-ईकारान्त-ऊकारान्तशब्दानां नदीसंज्ञा भवति - यथा नदी, घटी, वधू, चञ्चू आदयः ।

2) 'आबन्तशब्दाः' इत्यते ते शब्दाः येषामन्ते चाप् / टाप/ डाप् एतेषु कश्चन स्त्रीलिङ्गवाची प्रत्ययः अस्ति । अनेन सर्वे आकारान्तस्त्रीलिङ्गशब्दाः गृह्यन्ते ।

3)  अनया परिभाषया 'नीभ्यः' इत्युक्ते नी-शब्दात् परस्य तथा नीशब्दान्तात् परस्य - उभौ अपि स्वीक्रियेते । अतः सेनानी, राजनी, ग्रामणी - एतादृशानां ईकारान्तपुंलिङ्गशब्दानाम् सप्तमी-एकवचनस्य रूपसिद्धौ अपि अस्य सूत्रस्य प्रयोगः भवति ।

4) यद्यपि 'आम्' इति 'मित्' अस्ति, तथाप्यत्र अयमादेशः एव अस्ति, आगमः न ।

5) यद्यपि ह्रस्व-इकारान्तस्त्रीलिङ्गशब्दाः ह्रस्व-उकारान्तस्त्रीलिङ्गशब्दाश्च _ङिति ह्रस्वश्च_ [[1.4.6]] इत्यनेन ङित्-प्रत्यये परे विकल्पेन नदीसंज्ञां प्राप्नुवन्ति, तथापि तेषां विषये अयमादेशः वर्तमानसूत्रेण न भवति, अपितु  _अच्च घेः_ [[7.3.118]] इति सूत्रेण भवति ।

