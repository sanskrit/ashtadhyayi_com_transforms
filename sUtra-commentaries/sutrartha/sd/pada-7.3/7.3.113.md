---
index: 7.3.113
sutra: याडापः

---
आबन्तात् अङ्गात् परस्य ङे / ङसिँ / ङस् / ङि प्रत्ययानाम् याट्-आगमः भवति । यथा -

माला + ङे

→ माला + याट् + ए [_याडापः_ [[7.3.113]] इति याट्-आगमः]

→ माला + या + ए [_हलन्त्यम्_ [[1.3.3]] इति टकारस्य इत्संज्ञा । _तस्य लोपः_ [[1.3.9]] इति लोपः ।]

→ मालायै [_वृद्धिरेचि_ [[6.1.88]] इति वृद्धि-एकादेशः]

तथैव मालायाः तथा मालायाम् रूपे सिद्ध्यतः ।

ज्ञातव्यम् -

1) 'आबन्तशब्दाः' इत्यते ते शब्दाः येषामन्ते चाप् / टाप/ डाप् एतेषु कश्चन स्त्रीलिङ्गवाची प्रत्ययः अस्ति । अनेन सर्वे  आकारान्तस्त्रीलिङ्गशब्दाः गृह्यन्ते ।

2) अस्मिन् सूत्रे स्थानीनिर्देशकम् षष्ठ्यन्तम् पदम् नास्ति । अस्यामवस्थायाम्  अनया परिभाषया पञ्चमी-विभक्त्यन्तशब्दस्य अर्थे परिवर्तनं न भवति, अपितु सप्तमी-विभक्तन्तशब्दस्य अर्थे परिवर्तनं भूत्वा षष्ठीविभक्तिवत् तस्य अर्थः सिद्ध्यति । अतः अस्मिन् सूत्रे 'ङिति' इति सप्तम्यन्तपदस्य अर्थः 'ङित्-प्रत्यये परे' इति न स्वीकृत्य 'ङित्-प्रत्ययस्य' इति स्वीकरणीयः ।

3) _आद्यन्तौ टकितौ_ [[1.1.46]]  इत्यनेन टित्-आगमः स्थानिनः आद्यवयवरूपेण आगच्छति । अतः याट्-आगमः प्रत्ययात् पूर्वमागच्छति ।

