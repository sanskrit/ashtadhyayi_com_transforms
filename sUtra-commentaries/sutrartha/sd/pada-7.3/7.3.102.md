---
index: 7.3.102
sutra: सुपि च

---
सुप्-प्रत्ययाः इत्युक्ते _स्वौजसमौट्.._ [[4।1।2]] सूत्रेण उक्ताः एकविंशतिः प्रत्ययाः । एते प्रत्ययाः प्रातिपदिकेभ्यः आगच्छन्ति । एतेषु यञादि सुप्-प्रत्ययाः एते - भ्याम्, भिस्, भ्यस्, तथा (ङे-प्रत्ययस्य आदेशभूतः) य । एतेषु परेषु अदन्तस्य  अङ्गस्य अन्तिमवर्णस्य दीर्घादेशः भवति ।



यथा - 

1) राम + भ्याम् → रामाभ्याम् । 

2) राम + ङे → [_ङेर्यः_ [[7।1।13]] इति यकारादेशः]  राम + य → रामाय ।



स्मर्तव्यम् - यद्यपि एतत् सूत्रम् बहु सुलभम् भासते, तथाप्यत्र सप्त-परिभाषाणाम् प्रयोगं कृत्वा एव सम्पूर्णा अर्थनिष्पत्तिः भवति - 

           

1) _तपरस्तत्कालस्य_ [[1।1।70]] इत्यनेन 'अतः' इत्यनेन केवलं अदन्तस्य अङ्गस्य इदं कार्यं भवति, आकारान्तस्य अङ्गस्य न ।

2) _अलोऽन्त्यस्य_ [[1।1।52]] इत्यनेन अङ्गस्य अन्तिमवर्णस्य दीर्घादेशः भवति ।

3)  _अचश्च_ [[1।2।8]] इत्यनेन स्वरस्य दीर्घादेशः भवति ।

4) _तस्मिन्निति निर्दिष्टे पूर्वस्य_ [1।1।66] इत्यनेन 'सुपि' इत्यस्य अर्थः सुप्-प्रत्यये परे इति क्रियते ।

5) _ षष्ठी स्थानेयोगा _ [[1।1।49]] इत्यनेन 'अतः' इत्यस्य अर्थः 'अदन्तस्य अङ्गस्य स्थाने' इति भवति ।

6) _येन विधिस्तदन्तस्य_ [[1।1।72]]  इत्यनेन 'अतः अङ्गस्य' इत्युक्ते 'अदन्तस्य अङ्गस्य' इति अर्थनिष्पत्तिः भवति ।

7)  <ऽयस्मिन् विधिः तदादौ अल्ग्रहणेऽ> अनया परिभाषया 'यञि सुपि' इत्युक्ते 'यञादि-सुप्-प्रत्यये परे' इत्यर्थः जायते ।