---
index: 5.4.81
sutra: अन्ववतप्ताद्रहसः

---
'अनु', 'अव' तथा 'तप्त' एते शब्दाः यस्मिन् समासे पूर्वपदरूपेण विद्यन्ते, तथा च 'रहस्' (= अप्रकाश / secrecy / mystery) इति शब्दः उत्तरपदरूपेण विधीयते, तस्मात् 'अच्' इति समासान्तप्रत्ययः भवति । यथा -



1. अनुगतं रहः [_कुगतिप्रादयः_ [[2।2।18]] इति तत्पुरुषसमासः]

→ अनु + रहस् + अच् [वर्तमानसूत्रेण अच्-प्रत्ययः]

→ अनुरहस



अत्र 'अनुगतम् रहसा' / 'अनुगतं रहः यस्मिन् सः' एतादृशानि भिन्नानि विग्रहवाक्यानि अपि भवितुमर्हन्ति ।         



2. अवहीनम् रहः [ _कुगतिप्रादयः_ [[2।2।18]] इति तत्पुरुषसमासः]

→ अव+ रहस् + अच् [वर्तमानसूत्रेण अच्-प्रत्ययः]

→ अवरहस



अत्र 'अवहीनम्  रहसा' / 'अवहीनं रहः यस्मिन् सः' एतादृशानि भिन्नानि विग्रहवाक्यानि अपि भवितुमर्हन्ति ।         



3. तप्तं च तद् रहः च् [_विशेषणम् विशेष्येण बहुलम्_ [[2।1।57]] इति कर्मधारयसमासः]

→ तप्त + रहस् + अच् [वर्तमानसूत्रेण अच्-प्रत्ययः]

→ तप्तरहस

