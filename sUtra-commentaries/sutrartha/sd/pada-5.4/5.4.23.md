---
index: 5.4.23
sutra: अनन्तावसथेतिहभेषजाञ्ञ्यः

---
अनेन सूत्रेण चतुर्भ्यः शब्देभ्यः स्वार्थे ञ्य-प्रत्ययविधानम् क्रियते । _समर्थानां प्रथमात् वा_ [[4.1.82]] इत्यत्र निर्दिष्टायां महाविभाषायामयम् प्रत्ययः पाठितः अस्ति, अतः अयम् विकल्पेनैव भवति । इत्युक्ते, प्रत्ययं विना अपि शब्दप्रयोगः साधु एव ।

उदाहरणानि एतानि -

1. अनन्तः (infinite, unlimited, beyond the end) इत्येव

= अनन्त + ञ्य

→ आनन्त + य [_तद्धितेष्वचामादेः_[[7.2.117]] इति आदिवृद्धिः]

→ आनन्त् + य [_यस्येति च_ [[6.4.148]] इति अकारलोपः]

→ आनन्त्य

अनन्तः इत्येव आनन्त्यः

एवमेव -

2. आवसथः (निवासस्य स्थानम्, यथा गृहम्, आश्रमः, विश्रामगृहम्, hotel etc) इत्येव आवसथ्यः ।

3. इतिह (= इति इत्येव) इत्येव = एतिह्य ।

ज्ञातव्यम् - 'इति' तथा 'ह' एतयोः अव्यययोः एकत्ररूपेण उच्चारणं कृत्वा 'इतिह' अयं शब्दः जायते । 'ह' इत्यस्य अत्र कोऽपि विशिष्टः अर्थः नास्ति । यथा 'ननु', 'किल', 'अपिच' , 'स्म'  एतादृशाः शब्दाः अर्थम् विना अपि  वाक्यनिर्माणे प्रयुज्यन्ते, तथैव 'ह' अयम् शब्दः अपि प्रयुक्तः दृश्यते ।

4. भेषजम् (औषधम्, medicine)  इत्येव भैषज्यम् ।

अत्र महाविभाषया प्रत्ययः विकल्पेन विधीयते इति स्मर्तव्यम् ।

