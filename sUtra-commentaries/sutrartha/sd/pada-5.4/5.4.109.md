---
index: 5.4.109
sutra: नपुंसकादन्यतरस्याम्

---
यदि कश्चन अन्नन्तः नपुंसकलिङ्गवाचकः शब्दः अव्ययीभावसमासस्य उत्तरपदरूपेण विधीयते, तर्हि तस्मात् _अनश्च_ [[5.4.108]] इत्यनेन प्राप्तः 'टच्' इति समासान्तप्रत्ययः वर्तमानसूत्रेण विकल्प्यते ।

यथा -

1. चर्मणः समीपम्

= उप + चर्मन् + टच् [वैकल्पिकः टच्-प्रत्ययः]

→ उप + चर्म् + अ [_नस्तद्धिते_ [[6.4.144]] इति टिलोपः]

→ उपचर्म ।

अस्मात् अग्रे विहितस्य विभक्तिप्रत्ययस्य  _नाव्ययीभावादतोऽम्त्वपञ्चम्याः_ [[2.4.83]] इत्यनेन अम्-आदेशः भवति, अतः प्रयोगे 'उपचर्मम्' इति दृश्यते ।

पक्षे टच्-प्रत्ययस्य अभावे 'उपचर्मन्' इत्यपि प्रातिपदिकम्म् सिद्ध्यति । अस्य प्रथमैकवचनम् 'उपचर्म' इति  । अतः - चर्मणः समीपम् उपचर्मम् उपचर्म वा ।

एवमेव -

2. ब्रह्मणः समीपम् उपब्रह्मम्  उपब्रह्म वा   ।

3. नाम अनुसृत्य अनुनामम् अनुनाम वा  ।

