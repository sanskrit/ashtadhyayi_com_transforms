---
index: 5.4.74
sutra: ऋक्पूरप्धूःपथामानक्षे

---
यस्मिन् समासे उत्तरपदम् 'ऋक्' (=  वेदस्य ऋचा) , 'पूर्' ( = नगरी) , 'अप्' (= जलम्),   'धूर्' (= भारः), तथा 'पथिन्' (= मार्गः) एतेषु किञ्चन विद्यते, तस्य विषये 'अ' इति समासान्तप्रत्ययः भवति । परन्तु यदि समस्तपदेन अक्षस्य (axis of a wheel) विषयः कथ्यते, तत्र अस्य सूत्रस्य प्रसक्तिः नास्ति ।                 क्रमेण पश्यामः -



1. अर्धम् ऋचः (half of one ऋचा)

= अर्ध + ऋच्  + अ [_अर्धं नपुंसकम्_ [[2.2.2]] इति तत्पुरुषसमासः । वर्तमानसूत्रेण समासान्ते 'अ'प्रत्ययः]

→ अर्धर्च (half of a verse)



2.  विष्णोः पूः (City of Lord Vishnu)

= विष्णु + पुर् + अ [_षष्ठी_ [[2.2.8]] इति षष्ठीतत्पुरुषसमासः । वर्तमानसूत्रेण समासान्ते 'अ'प्रत्ययः]

→ विष्णुपुर



3. द्वयोः गताः आपः यस्मिन् (The one which has water on its both sides) 

= द्वि + अप् + अ [_अनेकमन्यपदार्थे_ [[2.2.24]] इति बहुव्रीहिसमासः । वर्तमानसूत्रेण समासान्ते 'अ'प्रत्ययः]

→ द्वीप [_द्व्यन्तरुपसर्गेभ्यः अप ईत्_ [[6.3.97]] इति अकारस्य इकारादेशः]



4. महती धूः यस्य सः (The one which has a heavy load)

= महत् + धुर् + अ [ _अनेकमन्यपदार्थे_ [[2.2.24]] इति बहुव्रीहिसमासः । वर्तमानसूत्रेण समासान्ते 'अ'प्रत्ययः]

→ महाधूर [_आन्महतः समानाधिकरणजातीययोः_ [[6.3.46]] इति महत् शब्दस्य अन्तिम-तकारस्य आकारादेशः । _अकः सवर्णे दीर्घः_ [[6.1.101]] इति सवर्णदीर्घः]



5. सख्युः पन्थाः (Road of a friend)

= सखिन् + पथिन् + अ [_षष्ठी_ [[2.2.8]] इति षष्ठीतत्पुरुषसमासः । वर्तमानसूत्रेण समासान्ते 'अ'प्रत्ययः]

→ सखि + पथ् + अ [सखिन् इत्यस्य पदसंज्ञा, अतः _नलोपः प्रातिपदिकान्तस्य_ [[8.2.7]] इति नकारलोपः । 'पथिन्' इत्यस्य विषये _नस्तद्धिते_ [[6.4.144]] इति टिलोपः]

→ सखिपथ 



यत्र समस्तपदेन अक्षस्य सम्बधी विधानम् क्रियते (when the समस्तपद  talks about axis  / spoke) तत्र तु वर्तमानसूत्रस्य प्रसक्तिः नास्ति । यथा -

अक्षस्य धूः (The weight of an axis)

= अक्ष + धुर् [_षष्ठी_ [[2.2.8]] इति षष्ठीतत्पुरुषसमासः]

→ अक्षधूः [_र्वोरुपधाया दीर्घः इकः_ [[8.2.76]] इति दीर्घादेशः ; विसर्गनिर्माणम् ]  

अक्षस्य धूः अक्षधूः । Weight of an axis इत्यर्थः ।                      

विशेषः - यदि 'अक्ष' शब्दः पूर्वपदे न विद्यते, तथापि समस्तपदेन 'अक्ष'शब्दस्य निर्देशः भवति चेदपि 'अ' प्रत्ययः समासान्ते नैव प्रयुज्यते । यथा -

दृढा धूः यस्य सः (An axis whose weight is heavy)

= दृढ + धुर [_अनेकमन्यपदार्थे_ [[2.2.24]] इति बहुव्रीहिसमासः] 

→  दृढधूः  [_र्वोरुपधाया दीर्घः इकः_ [[8.2.76]] इति दीर्घादेशः ; विसर्गनिर्माणम् ]          

दृढा धूः यस्य सः दृढधूः । An axis whose weight is heavy इत्यर्थः ।  अत्र यद्यपि 'अक्ष' शब्दः समस्तपदस्य अवयवः नास्ति तथापि समस्तपदेन अक्षस्य निर्देशः भवति अतः अत्रापि 'अ' प्रत्ययस्य प्रसक्तिः नास्ति ।                    

