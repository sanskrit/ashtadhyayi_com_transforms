---
index: 5.4.80
sutra: श्वसो वसीयःश्रेयसः

---
यस्मिन् समस्तपदे पूर्वपदम् 'श्वस्' इति अव्ययम् तथा च उत्तरपदम् 'वसीयस्' (= कल्याणम् / मङ्गलम्)  उत 'श्रेयस्' एतयोः किञ्चन पदमस्ति, तस्मात् 'अच्' इति समासान्तप्रत्ययः भवति ।  अत्र 'श्वस्' इति शब्दः 'सुष्ठु' / 'शोभनम्' अस्मिन् अर्थे एव स्वीक्रियते इति स्मर्तव्यम् ।  'अग्रिमः दिवसः' / tomorrow इति अस्य शब्दस्य अर्थः अत्र नैव स्वीक्रियते । 



यथा -

1. श्वस्  + वसीयस् + अच् [_मयूरव्यंसकादयश्च _ [[2।1।72]] इति तत्पुरुषसमासः । वर्तमानसूत्रेण अच् इति समासान्तप्रत्ययः]      

→ श्वरुँ + वसीयस् + अ  [_ससजुषोः रुः_ [[8।2।6]] इति पदान्तसकारस्य रुँत्वम् ]

→ श्वउ + वसीयस् + अ [_हशि च_  [[6।1।114]] इति उत्वम्]

→ श्वो + वसीयस् + अ [_आद्गुणः_  [[6।1।87]] इति गुण-एकादेशः]

→ श्वोवसीयस

यथा - श्वोवसीयं ते भूयात् (शोभनं मङ्गलं / सुमङ्गलं ते भूयात् इत्याशयः) ।



2. श्वस्  + श्रेयस्  + अच् [_मयूरव्यंसकादयश्च _ [[2।1।72]] इति तत्पुरुषसमासः । वर्तमानसूत्रेण अच् इति समासान्तप्रत्ययः]      

→ श्वरुँ + श्रेयस् + अ  [_ससजुषोः रुः_ [[8।2।6]] इति पदान्तसकारस्य रुँत्वम् ]

→ श्वः + श्रेयस् + अ [_खरवसानयोर्विसर्जनीयः_  [[8।3।15]] इति विसर्गादेशः]

→ श्वः /  श्वस् + श्रेयस् + अ [_वा शरि  _  [[8।3।36]] इति विसर्गस्य विकल्पेन सकारादेशः]       

→ श्वः / श्रश् + श्रेयस् + अ [_स्तोः श्चुना श्चुः_ [[8।4।40]] इति श्चुत्वम्]

→ श्वःश्रेयस / श्वश्रेयस                        

यथा - श्वःश्रेयसम् / श्वश्श्रेयसम्  ते भूयात् (सुकल्याणं ते भूयात् इत्याशयः) ।

                  

