---
index: 5.4.73
sutra: बहुव्रीहौ संख्येये डजबहुगणात्

---
अनेन सूत्रेण बहुव्रीहिसमासस्य विषये 'डच्' इति समासान्तप्रत्ययः विधीयते । सङ्ख्यावाचकः शब्दः गणनार्थं  यत्र बहुव्रीहिसमासस्य  उत्तररूपेण विद्यते (इत्युक्ते,  _संख्ययाऽव्ययासन्नादूराधिकसंख्याः संख्येये_ [[2.2.25]] अनेन सूत्रेण यः बहुव्रीहिः समासः क्रियते),  तस्य अन्ते अयम्  'डच्' प्रत्ययः आगच्छति ।

'डच्' प्रत्यये डकारचकारयोः इत्संज्ञा, लोपः भवति । प्रत्ययस्य डित्त्वात् _टेः_ [[6.4.143]] इति टिलोपः अपि विधीयते ।

कानिचन उदाहरणानि पश्यामः -

1. दशानां समीपे ये सन्ति ते = उप + दशन् + डच् → उपदशाः । Represents a entity whose count is approximately ten.

2. पञ्चविंशतेः आसन्नाः = आसन्न + पञ्चविंशति + डच् → आसन्नपञ्चविंशाः । अत्र _ति विंशतेर्डिति_ [[6.4.142]] इति 'ति' इत्यस्य लोपः भवति । Represents a entity whose count is approximately twenty-five.

3. त्रिंशतः अदूराः = अदूर + त्रिंशत् + डच् → अदूरत्रिंशाः । Represents a entity whose count is close to thirty.

4. पञ्चाशतः अधिकाः = अधिक + पञ्चाशत् + डच् → अधिकपञ्चाशाः । Represents a entity whose count is more than fifty.

5. द्वौ वा त्रयः वा = द्वि + त्रि + डच् → द्वित्राः । Represents a entity whose count is  either two or three.

6. द्विरावृत्ताः दशः = द्वि + दशन् + डच्  → द्विदशाः ।   Represents a entity whose count is equal to   two units of ten.

परन्तु 'बहु' तथा 'गण' एतौ शब्दौ उत्तरपदरूपेण भवतः चेत् यद्यपि समासः क्रियते तथापि  अस्य सूत्रस्य प्रसक्तिः न भवति । यथा -

1. बहूनां समीपे ये सन्ति ते = उप + बहु → उपबहवः । अत्र डच्-प्रत्ययः न विधीयते, अतः समासान्तम् प्रातिपदिकमुकारान्तमेव विद्यते ।

2. गणानां  समीपे ये सन्ति ते = उप + गण → उपगणाः । अत्र डच्-प्रत्ययः न भवति, अतः  _बहुव्रीहौ प्रकृत्या पूर्वपदम्_ [[6.2.1]] इत्यनेन पूर्वपदस्य आदिस्वरः उदात्तत्वं प्राप्नोति । _तद्धितस्य_ [[6.4.154]] इत्यनेन अन्तिमस्वरस्य उदात्तत्वं न जायते इत्याशयः ।

अत्र एकम् वार्त्तिकं ज्ञातव्यम् - <!डच्प्रकरणे सङ्ख्यायाः तत्पुरुषस्य उपसङ्ख्यानं कर्तव्यं निस्त्रिंशाद्यर्थम्!> । इत्युक्ते, 'निर्' इत्यस्मात् अनन्तरम् त्रिंशत्, चत्वारिंशत् आदयः शब्दाः तत्पुरुषसमासे विद्यन्ते चेत् तत्रापि डच्-प्रत्ययः विधीयते । यथा -

अ) निर्गतानि त्रिंशतः वर्षाणि तानि = निर् +  त्रिंशत् + डच् → निस्त्रिंशानि वर्षाणि (देवदत्तस्य । (Thirty years of Devadattas life  are over.  Devadatta is thirty-one years old  इत्याशयः ) ।

आ) निर्गतानि चत्वारिंशतः दिवसाः = निर् + चत्वारिंशत् + डत् → निश्चत्वारिंशम् वर्षम् (Forty days of the year are over)  ।

इ) निर्गतः त्रिंशतः अङ्गुलिभ्यः = निर् + त्रिंशत् → निस्त्रिंशः खड्गः । A weapon whose measurement of length is not over even after counting for thirty finger-length. A weapon whose length is more than that of 30 times length of a finger - इत्याशयः ।

अत्र सर्वेषु उदाहरणेषु _कुगतिप्रादयः_ [[2.2.18]] इति तत्पुरुषसमासः विधीयते ।

विशेषः - अस्मिन् सूत्रे 'सङ्ख्येय' इति शब्दः निर्दिष्टः अस्ति । अयम् निर्देशः _संख्ययाऽव्ययासन्नादूराधिकसंख्याः संख्येये_ [[2.2.25]]  इत्यत्र स्थापितस्य 'सङ्ख्येये' शब्दस्य निर्देशं करोति । यत्र समासेन निर्मितः शब्दः कस्यचन सङ्ख्येयस्य ( an entity that can be counted) निर्देशं करोति, तत्रैव समासः अपि भवितुमर्हति, तत्रैव च डच्-प्रत्ययः अपि विधीयते, इति अस्य अर्थः ।                                   