---
index: 5.4.10
sutra: स्थानान्ताद्विभाषा सस्थानेनेति चेत्

---
यस्य शब्दस्य अन्ते 'स्थान' इति विद्यते (यथा, 'पितृस्थान', 'मातृस्थान', 'गुरुस्थान' आदयः) तस्मात् शब्दात् 'सस्थानेन तुल्यमस्ति चेत्' (= समानम् स्थानमस्ति चेत्, equivalent in position to) अस्मिन् सन्दर्भे स्वार्थे 'छ'-प्रत्ययः विकल्पेन विधीयते ।



उदाहरणानि एतानि -



1. पितृस्थानम् इव स्थानम् यस्य [<!सप्तम्युपमानपूर्वपदस्य बहुव्रीहिर्वाच्यो वा चोत्तरपदलोपः!> अनेन वार्त्तिकेन उत्तरपदलोपबहुव्रीहिः समासः ]  

= पितृस्थान + छ [वर्तमानसूत्रेण छ-प्रत्ययः]

→ पितृस्थान + ईय [_आयनेयीनीयीयः फढखच्छघां प्रत्ययादीनाम्_ [[7।1।2]] इति ईय्-आदेशः]

→ पितृस्थान् + ईय [_यस्येति च_ [[6।4।148]] इति अकारलोपः]

→ पितृस्थानीयः



अयम् छ-प्रत्ययः विकल्पेन भवति, अतः 'पित्रा तुल्यः = पितृस्थानः' इति अपि साधु प्रयोगः ।



एवमेव - 

2. मातृस्थानम् इव स्थानम् यस्य मातृस्थानीया मातृस्थाना वा ।

3. गुरुस्थानम् इव स्थानम् यस्य गुरुस्थानीयः गुरुस्थानः वा ।

4. राजस्थानम् इव स्थानम् यस्य राजस्थानीयः राजस्थानः वा ।



ज्ञातव्यम् -

1. यत्र 'सस्थानस्य' निर्देशः न विद्यते, तत्र वर्तमानसूत्रस्य प्रयोगः न भवति । यथा - 'अश्वस्य स्थानमश्वस्थानम्' (location / place of horse) अत्र वर्तमानसूत्रस्य प्रसक्तिः नास्ति ।  

    

2. अस्मिन् सूत्रे निर्दिष्टः 'इति' अयम् शब्दः 'सस्थान' शब्दस्य अर्थम् स्पष्टीकरोति । वस्तुतः तु 'सस्थान' शब्दस्य अर्थद्वयम् विद्यते -

अ) 'समानस्य स्थानम्' इति तत्पुरुषसमासः । The position of someone who is equivalent - इति आशयः । 

आ) 'समानम् स्थानम् यस्य सः' इति बहुव्रीहिसमासः ।  The person whose position is equivalent - इति आशयः ।

एताभ्याम् केवलम् बहुव्रीहिसमासेन निर्मितः 'सस्थान' शब्दः एव वर्तमानसूत्रस्य सन्दर्भे प्रयोक्तव्यः - एतत् स्पष्टीकर्तुमत्र 'इति' शब्द' स्वीक्रियते । अतः 'पित्रा तुल्यम् स्थानम्' इति निर्देशार्थम् वर्तमानसूत्रस्य प्रयोगः न भवति ।                                      

                            

3. अस्मिन् सूत्रे प्रयुक्तः 'चेत्' इति शब्दः 'सम्बन्धम्' दर्शयति । इत्युक्ते, 'पितृस्थान' शब्दस्य मूलः सम्बन्धः पित्रा सह अस्ति, न हि स्थानेन सह - इति अनेन शब्देन स्पष्टीभवति । 



4. वस्तुतः _विभाषा अञ्चेरदिक्स्त्रियाम्_ [[5।4।8]] इत्यस्मिन् सूत्रे अपि 'विभाषा' शब्दः विद्यते एव । परन्तु वर्तमानसूत्रे अयम् शब्दः पुनः स्वीकृतः अस्ति । अस्य स्पष्टीकरणार्थम् काशिकाकारः वदति -  <i>द्व्योः विभाषयोः नित्याः विधयः इति पूर्वत्र नित्यविधयः।</i> । इत्युक्ते, द्वयोः सूत्रयोः मध्ये विद्यमानेन _जात्यन्नाच्छ बन्धुनि_ [[5।4।9]] अनेन सूत्रेण नित्यमेव प्रत्ययविधानम् क्रियते,  न हि विकल्पेन - इति स्पष्टीकर्तुम् एव अत्र पुनः 'विभाषा' शब्दः स्वीकृतः अस्ति ।



स्मर्तव्यम् - वस्तुतः इदम् सूत्रम् _समर्थानां प्रथमात् वा_ [[4।1।82]] इत्यत्र निर्दिष्टायाः महाविभाषायाः अधिकारे एव पाठ्यते । परन्तु तथापि अस्मिन् सूत्रे 'विभाषा' इति निर्दिष्टमस्ति । अस्य स्पष्टीकरणार्थम् व्याख्यानेषु उच्यते -  <i>विभाषाग्रहणात् केचन स्वार्थिका नित्याः प्रत्ययाः स्मर्यन्ते</i>  । इत्युक्ते, अत्र विभाषाग्रहणेन एतत् स्पष्टीभवति यत् स्वार्थिकप्रकरणे केचन प्रत्ययाः नित्यमेव कर्तव्या, न हि विकल्पेन । अतएव अग्रे प्रत्येकस्मिन् सूत्रे 'प्रत्ययविधानम्  नित्यम् भवति उत विकल्पेन' तत् स्पष्टरूपेण निर्दिष्टमस्ति ।