---
index: 5.4.29
sutra: यावादिभ्यः कन्

---
यावादिगणस्य शब्देभ्यः स्वार्थे 'कन्' इति प्रत्ययः विधीयते । _समर्थानां प्रथमाद्वा_ [[4|1|82]] अनया महाविभाषया एतत् प्रत्ययविधानम् विकल्पेन भवति, अतः प्रत्ययं विना अपि प्रयोगः भवितुमर्हति ।



कन्-प्रत्यये नकारस्य इत्संज्ञा भवति । _ञ्नित्यादिर्नित्यम्_ [[6।1।197]] इत्यनेन स्वरविधानार्थमस्य ग्रहणम्  कृतमस्ति ।                 

      

यावादिगणः अयम् - 

याव, मणि, अस्थि, चण्ड, पीत, स्तम्भ, ऋतौ उष्णशीते (गणसूत्रम्),  पशौ लूनवियाते (गणसूत्रम्),  अणु निपुणे  (गणसूत्रम्),  पुत्र कृत्रिमे  (गणसूत्रम्),  स्नात वेदसमाप्तौ  (गणसूत्रम्),  शून्य रिक्ते  (गणसूत्रम्),  दान कुत्सिते (गणसूत्रम्),  तनु सूत्रे  (गणसूत्रम्),  ईयसश्च  (गणसूत्रम्), ज्ञात,  कुमारीक्रीडनकानि च  (गणसूत्रम्) । 



उदाहरणानि -

1. यावः (barley) इत्येव यावकः ।  

2. मणिः एव मणिकः ।

3. अस्थि एव अस्थिकम्  ।

4. चण्डः एव चण्डकः

5. पीतः एव पीतकः ।

6. स्तम्भः एव स्तम्भकः ।

7. ज्ञातमेव ज्ञातकम् ।

       

अस्मिन् गणे कानिचन गणसूत्राणि पाठ्यन्ते । तानि एतादृशानि -



1. ऋतौ उष्णशीते -  ऋतुवाचकः यः 'उष्ण' तथा 'शीत' शब्दः, तस्मात् स्वार्थे कन्-प्रत्ययः भवति । उष्णः ऋतुः स एव उष्णकः । शीतः ऋतुः स एव शीतकः - अन्यत्र तु न भवति - यथा - उष्णं जलम्, शीतं जलम् ।

2. पशौ लूनवियाते - 'लून' (wounded), तथा 'वियात' (ill-behaved) एतौ शब्दौ यदा पशोः सन्दर्भे प्रयुज्येते, तदा ताभ्याम् स्वार्थे कन्-प्रत्ययः भवति । यथा - लूनः पशुः स एव लूनकः । वियातः पशुः स एव वियातकः ।

3. अणु निपुणे  - 'निपुणः' (= सूक्ष्मद्रष्टा, expert  इत्याशयः) अस्मिन् अर्थे 'अणु' शब्दात् कन् प्रत्ययः भवति । अणुकः इत्युक्ते निपुणः । अत्र स्वार्थे प्रत्ययविधानम् न भवति यतः 'अणु' शब्दस्य अर्थः 'निपुणः' इति नैव विद्यते ।                       

4. पुत्र कृत्रिमे - 'कृत्रिम' अस्मिन् अर्थे 'पुत्र' शब्दात् स्वार्थे  'क' प्रत्ययः भवति । कृत्रिमः पुत्रः (यथा - लोहस्य निर्मिता पुत्रप्रतिमा) सः     पुत्रकः ।            

5.  स्नात वेदसमाप्तौ - वेदाध्यनसमाप्तेः निर्देशं कर्तुम् 'स्नात' (purified / One whose threading ceremony is done इत्याशयः) शब्दात् स्वार्थे कन्-प्रत्ययः भवति । वेदाध्ययनम् यस्य समाप्तम् सः स्नातः स्नातकः ।                         

6. शून्य रिक्ते - 'रिक्तम्' (empty) अस्मिन् अर्थे 'शून्य' शब्दात् स्वार्थे कन्-प्रत्ययः भवति । रिक्तम् शून्यम् तदेव शून्यकम् । 

7. दान कुत्सिते - कुत्सितस्य दानस्य  (A donation given with bad intentions) निर्देशार्थम् 'दान' शब्दात् स्वार्थे कन्-प्रत्ययः भवति । कुत्सितम् दानम् तदेव दानकम् ।             

8. तनु सूत्रे - 'सूत्र' (thread) शब्दात् 'तनु' (lean / thin) अस्मिन् सन्दर्भे स्वार्थे कन्-प्रत्ययः भवति । तनु सूत्रम् तदेव तनुकम् ।                 

9. ईयसश्च -'ईयस्' इति कश्चन तद्धितप्रत्ययः _द्विवचनविभज्योपपदे तरबीयसुनौ_ [[5।3।57]] इत्यनेन पाठ्यते  ।अयम् प्रत्ययः यस्य अन्ते विद्यते, तस्मात् शब्दात् स्वार्थे कन्-प्रत्ययः भवति । यथा - श्रेयः तदेव श्रेयस्कम् । प्रेयः तदैव प्रेयस्कम्  । गरीयः तदेव गरीयस्कम् ।                   

10. कुमारीक्रीडनकानि च - कुमारीणाम् क्रीडायाः यानि साधनानि, तेभ्यः 'कन्' प्रत्ययः स्वार्थे भवति । यथा - कन्दुः स एव कन्दुकः । अत्र 'कुमारी' इति शब्दः लिङ्गनिरपेक्षः अस्ति । इत्युक्ते, बालिकाः तथा बालाः - द्वयोः अपि ग्रहणम् 'कुमारी' शब्देन अत्र भवति ।     



विशेषः - केचन पण्डिताः यावादिगणमाकृतिगणम् मन्यन्ते । तेषाम् मतेन ये शब्दाः स्वार्थे कन्-प्रत्ययं स्वीकुर्वन्ति, ते सर्वे अस्मिन् गणे भवितुमर्हन्ति । यथा - बालः एव बालकः । 



स्मर्तव्यम् - 'कन्' प्रत्ययान्तशब्दानाम् विषये स्त्रीप्रत्यये परे अङ्गस्य ह्स्वादेशः तथा इकारादेशः भवति । यथा -

बाला इत्येव

= बाला + कन्  + टाप्  [यावादिगणस्य आकृतिगणत्वात् स्वार्थे कन्-प्रत्ययः । स्त्रीत्वे विवक्षिते _अजाद्यतष्टाप्_ [[4।1।4]] इति टाप् ]        

→ बाल + कन् + आ [_केऽणः_ [[7।4।13]] इति ह्रस्वादेशः]

→ बालि + क + आ [_प्रत्ययस्थात्‌ कात्‌ पूर्वस्यात इदाप्यसुपः_ [[7।3।34]] इति इकारादेशः]

→ बालिका [_अकः सवर्णे दीर्घः_ [[6।1।101]] इति सवर्णदीर्घः]



एवमेव अन्येषां विषये अपि ज्ञेयम् । 