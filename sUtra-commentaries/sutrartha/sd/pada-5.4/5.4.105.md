---
index: 5.4.105
sutra: कुमहद्भ्यामन्यतरस्याम्

---
यस्मिन् तत्पुरुषसमासे 'कु' उत 'महत्' शब्दः पूर्वपदरूपेण विद्यते, तथा च 'ब्रह्मन्' ( = ब्राह्मणः) शब्दः उत्तरपदरूपेण विद्यते, तस्मात् विकल्पेन 'टच्' इति समासान्तप्रत्ययः भवति । यथा -



1. कुत्सितः ब्रह्मा [_कुगतिप्रादयः_ [[2।2।18]] इति तत्पुरुषसमासः]

→ कु + ब्रह्मन् + टच् [वर्तमानसूत्रेण टच् इति समासान्तप्रत्ययः]

→ कु + ब्रह्म् + अ [_नस्तद्धिते_ [[6।4।144]] इति टिलोपः]

→ कुब्रह्म

कुत्सितः ब्रह्मा कुब्रह्मः । 

पक्षे टच्-प्रत्ययस्य अभावे 'कुब्रह्मा' इत्यपि सिद्ध्यति ।

           

2.  महान् च असौ ब्रह्मा [_सन्महत्परमोत्तमोत्कृष्टाः पूज्यमानैः_ [[2।1।61]] इति तत्पुरुषसमासः]    

→ महत् + ब्रह्मन् + टच्   [वर्तमानसूत्रेण टच् इति समासान्तप्रत्ययः]

→ महा + ब्रह्मन् + टच् [_आन्महतः समानाधिकरणजातीययोः_ [[6।3।46]] इति तकारस्य आकारादेशः]

→ महा + ब्रह्म् + अ [_नस्तद्धिते_ [[6।4।144]] इति टिलोपः]

→ महाब्रह्म

पक्षे टच्-प्रत्ययस्य अभावे 'महाब्रह्मा' इति रूपमपि सिद्ध्यति ।



स्मर्तव्यम् - _तत्पुरुषस्याङ्गुलेः संख्याऽव्ययादेः_ [[5।4।86]] इत्यस्मात् प्रारब्धम्  तत्पुरुषसमासान्तप्रत्ययानां प्रकरणमत्र समाप्यते ।                                         

                    