---
index: 5.4.76
sutra: अक्ष्णोऽदर्शनात्

---
यत्र समस्तपदस्य उत्तरपदरूपेण 'अक्षि' इति शब्दः विद्यते, तत्र  'अच्' इति समासान्तप्रत्ययः भवति ।  परन्तु यदि समस्तपदेन नेत्रस्य निर्देशः क्रियते, तर्हि अयमच्-प्रत्ययः न भवति ।              



यथा -



1. लवणम् इव अक्षि यस्य सः   [_अनेकमन्यपदार्थे_ [[2।2।24]] इति बहुव्रीहिः   ]

= लवण + अक्षि + अच् [वर्तमानसूत्रेण 'अच्' इति समासान्तप्रत्ययः]

→ लवणाक्षि + अच्    [_अकः सवर्णे दीर्घः_ [[6।1।101]]]   

→ लवणाक्ष् + अ [_यस्येति च_ [[6।4।148]] इति इकारलोपः]

→ लवणाक्ष 

लवणम् इव अक्षि यस्य सः लवणाक्षः । One having eyes full of tears  - इत्याशयः ।  



2. पुष्करम् इदमक्षि इव  [_उपमितं व्याघ्रादिभिः सामान्याप्रयोगे _ [[2।1।56]] इति तत्पुरुषसमासः] 

= पुष्कर + अक्षि + अच्   [वर्तमानसूत्रेण 'अच्' इति समासान्तप्रत्ययः]

→ पुष्कराक्षि + अच्  [_अकः सवर्णे दीर्घः_ [[6।1।101]]] 

→ पुष्कराक्ष् + अच्  [_यस्येति च_ [[6।4।148]] इति इकारलोपः]

→ पुष्कराक्ष  [_अकः सवर्णे दीर्घः_ [[6।1।101]]]   

पुष्करम् इदं अक्षि इव तत् पुष्कराक्षम् । A blue lotus resembling an eye. 



विशेषः - 'पुष्कराक्ष' अस्य शब्दस्य विषये 'पुष्करम् इव अक्षि यस्य सः' एतत् विग्रहवाक्यमपि भवितुमर्हन्ति ।             



3. गवामक्षि [_षष्ठी_ [[2।2।8]] इति तत्पुरुषसमासः]   

= गो + अक्षि + अच्     

→ ग + अवङ् +  अक्ष् + अच् [_अवङ् स्फोटायनस्य_ [[6।1।123]] इति अवङ्-आदेशः । ङित्त्वात् अन्त्यादेशः]        

→ गवाक्ष्  + अच्  [_यस्येति च_ [[6।4।148]] इति इकारलोपः]

→ गवाक्ष 

गवामक्षि इव तत् गवाक्षम् । A small opening in the wall that resembles cows eye, typically used to see outside is called गवाक्षम् ।



यदि 'नेत्रम्' अस्मिन् सन्दर्भे समस्तपदम् जायते, तर्हि  अयम् प्रत्ययः न भवति । यथा -  ब्राह्मणस्य अक्षि =  ब्राह्मणाक्षि ।                        

               

  