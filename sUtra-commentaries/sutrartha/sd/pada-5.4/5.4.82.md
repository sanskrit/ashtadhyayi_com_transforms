---
index: 5.4.82
sutra: प्रतेरुरसः सप्तमीस्थात्

---
यस्मिन् समासे 'प्रति' इति शब्दः पूर्वपदरूपेण, तथा च सप्तम्यर्थे प्रयुक्तः  'उरस्' इति शब्दः उत्तरपदरूपेण विद्यते, तस्मात् समासात् 'अच्' इति समासान्तप्रत्ययः भवति । यथा -



उरसि वर्तते इति [_अव्ययं विभक्तिसमीप..._ [[2.1.6]] इति अव्ययीभावसमासः]

→ प्रति + उरस् + अच् [वर्तमानसूत्रेण अच् इति समासान्तप्रत्ययः]

→ प्रत्युरस [_इको यणचि_ [[6.1.77]] इति यणादेशः]



उरसि वर्तते तत् प्रत्युरसम् । 



यत्र 'उरस्' शब्दः सप्तम्यर्थे न प्रयुज्यते, तत्र वर्तमानसूत्रस्य प्रयोगः न भवति । यथा - प्रतिगतमुरः प्रत्युरः । 

