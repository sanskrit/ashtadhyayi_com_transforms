---
index: 5.4.49
sutra: रोगाच्चापनयने

---
'अपनयन' इत्युक्ते 'उपचारः / चिकित्सा / प्रतिकारः / नाशनम् / दूरीकरणम्' ।षष्ठ्यन्तात्  रोगवाचकशब्दात् 'अस्य अपनयनम्' इत्यस्मिन् विषये वर्तमानसूत्रेण तसि-प्रत्ययः भवति । यथा -



1. प्रवाहिकायाः (	diarrhoea) अपनयनम् इत्येव

= प्रवाहिकायाः  + तसि [वर्तमानसूत्रेण तसि-प्रत्ययः]

→ प्रवाहिकायाः + तस् [इकारः उच्चारणार्थः, तस्य लोपः भवति]

→ प्रवाहिका + ङस् + तस्  [अलौकिकविग्रहः]

→ प्रवाहिका + तस्  [_कृत्तद्धितसमासाश्च_ [[1.2.46]] इति प्रातिपदिकसंज्ञा । _सुपो धातुप्रातिपदिकयोः_ [[2.4.71]] इति ङस्-प्रत्ययस्य लोपः]  

→ प्रवाहिकातः  [सकारस्य _ससजुषो रुँः_ [[8.2.66]] इति रुँत्वम् । _खरवसानयोर्विसर्जनीयः_ [[8.3.15]] इति विसर्गः] 



'प्रवाहिकातः कुरु' इत्युक्ते 'प्रवाहिकायाः अपनयनम् कुरु' इति । 'प्रवाहिकातः' इति शब्दः 'प्रवाहिकायाः अपनयनम्' इत्येतम् सम्पूर्णमर्थम् दर्शयति । अतः 'प्रवाहिकातः' इति उच्यते चेत् पुनः 'अपनयनम्' इति न वक्तव्यम् ।



एवमेव -



2. कासस्य (diarrhoea इत्येव) अपनयनम् = कासतः ।

3. छर्दिकायाः (vomiting) अपनयनम् = छर्दिकातः ।

एतादृशाः शब्दाः सिद्ध्यन्ति ।



ज्ञातव्यम् - 



1. 'तसि'प्रत्ययान्तशब्दाः _तद्धितश्चासर्वविभक्तिः_ [[1.1.38]] इत्यनेन अव्ययसंज्ञकाः भवन्ति ।



2. एतत् सूत्रम् _समर्थानां प्रथमात् वा_ [[4.1.82]] अस्मिन् अधिकारे उक्तायाम् महाविभाषायां पाठितमस्ति । अतः अनेन सूत्रेण उक्तः 'तसि' प्रत्ययः विकल्पेनैव भवति । इत्युक्ते, पक्षे 'प्रवाहिकायाः अपनयनम्' एतादृशाः प्रयोगाः अपि विधीयन्ते ।             



3. 'तसि'-प्रत्यये सकारोत्तरः इकारः उच्चारणार्थः अस्ति, सकारस्य इत्संज्ञानिषेधार्थम् च स्थापितः अस्ति । प्रक्रियायाः प्रारम्भे  एव तस्य लोपः भवति ।

