---
index: 5.4.15
sutra: अणिनुणः

---
'इनुण्' इति कश्चन कृत्-प्रत्ययः । _अभिविधौ भाव इनुण्_ [[3.3.44]] इत्यनेन अभिविधौ (= सर्वतः व्याप्तिः, inclusion from all directions) गम्यमाने  धातोः भावे 'इनुण्' इति प्रत्ययः विधीयते । अस्मिन् प्रत्यये परे नित्यम् स्वार्थे 'अण्' इति प्रत्ययः भवति । 



यथा -

1. सर्वतः सङ्कूटनम् (सर्वतः दाहः,  To burn from all sides)

= सम् + कूट् + इनुण् + अण् [ _अभिविधौ भाव इनुण्_ [[3.3.44]] इति इनुण् । वर्तमानसूत्रेण स्वार्थे अण्]

→ सम् + कूट् + इन् + अ [इत्संज्ञालोपः । नकारोत्तरः अकारः उच्चारणार्थः, तस्यापि लोपः भवति]

→ सम्कूटिन् + अ 

→ साम्कूटिन् + अ [_तद्धितेष्वचामादेः_ [[7.2.117]] इति आदिवृद्धिः]

→ साम्कूटिन [_नस्तद्धिते_ [[6.4.144]] इत्यनेन टिलोपे प्राप्ते _इनण्यनपत्ये_  [[6.4.164]] इति प्रकृतिभावः]

→ सांकूटिन [_मोऽनुस्वारः_ [[8.3.23]] इति अनुस्वारः]

→ सांकूटिन, साङ्कूटिन [_वा पदान्तस्य_ [[8.4.59]] इति वैकल्पिकः परसवर्णः]



सर्वतः सङ्कूटनम् तत् सांकूटिनम् साङ्कूटिनम् वा । The act of burning from all sides इत्याशयः ।



2.  सर्वतः रवणम् (To shout from all sides)  

= सम् + रु + इनुण् + अण् [ _अभिविधौ भाव इनुण्_ [[3.3.44]] इति इनुण् । वर्तमानसूत्रेण स्वार्थे अण्]

→ सम् + रौ + इन् + अ [_अचो ञ्णिति_ [[7.2.115]] इति वृद्धिः]

→ सम् + राविन् + अ [_एचोऽयवायावः_ [[6.1.78]] इति आवादेशः]

→ साम् + राविन् + अ  [_तद्धितेष्वचामादेः_ [[7.2.117]] इति आदिवृद्धिः]

→ साम्राविन  [_नस्तद्धिते_ [[6.4.144]] इत्यनेन टिलोपे प्राप्ते _इनण्यनपत्ये_  [[6.4.164]] इति प्रकृतिभावः]

→ सांराविन [_मोऽनुस्वारः_ [[8.3.23]] इति अनुस्वारः]

→ सांराविण [_अट्कुप्वाङ्नुमव्यवायेऽपि_ [[8.4.2]] इति णत्वम्]



सर्वतः रणवम् तत् सांराविणम् ।  The act of yelling from all sides  इत्याशयः ।



ज्ञातव्यम् - यद्यपि इदम् सूत्रम् _समर्थानाम् प्रथमात् वा_ [[4.1.82]] इत्यत्र निर्दिष्टायाम् महाविभाषायाम् पाठितमस्ति, तथाप्यत्र विकल्पः न विधीयते । भाष्ये अस्मिन् सन्दर्भे उच्यते - 'आमादयः प्राङ्मयटः नित्याः' । इत्युक्ते, _किमेत्तिङव्ययघादाम्वद्रव्यप्रकर्षे_ [[5.4.11]] इत्यस्मात् आरभ्य _एकस्य सकृच्च_ [[5.4.19]] इतिपर्यन्तम् विहिताः सर्वे प्रत्ययाः नित्याः एव भवन्ति । अतः वर्तमानसूत्रस्य सन्दर्भे अपि अण्-प्रत्ययान्तरूपाणि एव प्रयोक्तव्यानि । केवम् 'इनुण्' प्रत्ययं प्रयुज्य रूपनिर्माणम् न भवति । 

