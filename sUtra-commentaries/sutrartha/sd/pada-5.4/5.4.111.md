---
index: 5.4.111
sutra: झयः

---
यस्मिन् अव्ययीभावसमासे अन्तिमवर्णः 'झय्' प्रत्याहारस्य  (= वर्गचतुर्थः / वर्गतृतीयः / वर्गद्वितीयः / वर्गप्रथमः) वर्णः अस्ति, तस्मात् विकल्पेन टच् इति समासान्तप्रत्ययः भवति । 



यथा - 



1. समिधः समीपम् = उप + समिध् + टच् → उपसमिध । पक्षे (टच्-प्रत्ययं विना) - उपसमिद् ।  समिधः समीपम् तत् उपसमिधमुपसमिद् वा ।     

2. दृषदः समीपम् = उप + दृषद् + टच् → उपदृषद । पक्षे - उपदृषद् । दृषदः समीपम् तत् उपदृषदमुपदृषद् वा ।     

3. वाचः समीपम् = उप + वाच् + टच् → उपवाच । पक्षे - उपवाच्  । वाचः समीपम् तत् उपवाचमुपवाक् वा ।     

4. मरुतः समीपम् = उप + मरुत् + टच् → उपमरुत । पक्षे - उपमरुत् । मरुतः समीपम् तत उपमरुतमुपमरुत् वा ।     

      

स्मर्तव्यम् - 

1. यद्यप्यत्र 'झय्' इति प्रत्याहारः निर्दिश्यते, तथापि झय्-प्रत्याहारस्य सर्वे वर्णाः अव्ययीभावसमासस्य अन्ते नैव दृश्यन्ते । अतः सर्वाणि उदाहरणानि अत्र न उपलभ्यन्ते । 

2. केभ्यश्चन झयन्तशब्देभ्यः नित्यम् टच्-प्रत्ययः विधीयते । एतेषाम् सङ्कलनम् _अव्ययीभावे शरत्प्रभृतिभ्यः_ [[5।4।107]] इत्यत्र कृतमस्ति । 

3. अदन्त-अव्ययीभाव-समासात् विहितस्य विभक्तिप्रत्ययस्य _नाव्ययीभावादतोऽम्त्वपञ्चम्याः_ [[2।4।83]] इत्यनेन अम्-आदेशः भवति । 