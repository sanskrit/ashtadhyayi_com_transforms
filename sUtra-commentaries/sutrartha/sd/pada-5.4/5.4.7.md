---
index: 5.4.7
sutra: अषडक्षाशितङ्ग्वलंकर्मालम्पुरुषाध्युत्तरपदात् खः

---
अनेन सूत्रेण भिन्नेभ्यः शब्देभ्यः स्वार्थे ख-प्रत्ययः उच्यते । क्रमेण पश्यामः -

1. 'अषडक्ष' = 'अविद्यमानानि षट् अक्षीणि यस्मिन्' (One that does not relate to six eyes)) इत्यस्मिन् अर्थे बहुव्रीहि-समासे कृते तस्मात् वर्तमानसूत्रेण 'ख' प्रत्ययः प्रयुज्यते, येन 'अषडक्षीण' इति शब्दः सिद्ध्यति । प्रक्रिया इयम् -

अविद्यमानानि षडक्षीणि यस्मिन्

→ अषडक्षि + षच् [_बहुव्रीहौ सक्थ्यक्ष्णोः स्वाङ्गात् षच्_ [[5.4.113]] इति षच्]

→ अषडक्ष् + अ  [_यस्येति च_ [[6.4.148]] इति अकारलोपः]

→ अषडक्ष + ख [वर्तमानसूत्रेण ख-प्रत्ययः]

→ अषडक्ष + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन्-आदेशः]

→ अषडक्ष् + ईन [_यस्येति च_ [[6.4.148]] इति अकारलोपः]

→ अषडक्षीण [_अट्कुप्वाङ्नुम्व्यवायेऽपि_ [[8.4.2]] इति णत्वम् ]

द्वौ एव यं जानीतः सः अषडक्षीणः मन्त्रः ।  (यः गुप्तसन्देशः केवलम् तस्य कथयिता तथा च तस्य श्रोता एतौ एव जानीतः, कोऽपि तृतीयः मनुष्यः न जानाति, तस्य निर्देशः 'अषडक्षीणः सन्देशः / अषडक्षीणः मन्त्रः' इत्यनेन क्रियते । When only two people know a certain message, it is said to be known by only four eyes (two per person). when a third person comes in the picture, the message gets known by 'six eyes', making it षडक्ष. Any message that is not  षडक्ष is referred as अषडक्षीण)।

2. 'आशितङ्गु' =  'आशिताः गावः अस्मिन्' (A place where cows have eaten their food) अस्मिन् अर्थे बहुव्रीहिसमासं कृत्वा निपातनरूपेण 'आशितङ्गु' इति शब्दः सिद्ध्यति । अस्मात् शब्दात् वर्तमानसूत्रेण  स्वार्थे ख-प्रत्ययः भवति । आशिताः गावः अस्मिन् वने तत् आशीतङ्गवीनम् वनम् । प्रक्रिया इयम् -

आशिताः गावः अस्मिन्

= आशित + गौ [_अनेकमन्यपदार्थे_ [[2.2.24]] इति बहुव्रीहिसमासः]

→ आशित + गु [_गोस्त्रियोरुपसर्ज्जनस्य_ [[1.2.48]] इति ह्रस्वः]

→ आशित + मुम् + गु [निपातनात् पूर्वपदस्य मुम्-इति आगमः । _मिदचोऽन्त्यात्परः_  [[1.1.47]] इत्यनेन अन्त्यात् अचः परः अयम् विधीयते।]

→ आशित + मुम् + गु + ख [वर्तमानसूत्रेण 'ख' इति प्रत्ययः]

→ आशित + म् + गु + ईन  [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन्-आदेशः]

→ आशितम् + गो + ईन [_ओर्गुणः_ [[6.4.146]] इति गुणादेशः]

→ आशितम्गवीन [_एचोऽयवायावः_  [[6.1.78]] इति अवादेशः]

→ आशितंगवीन [_मोऽनुस्वारः_  [[8.3.13]] इति पदान्तमकारस्य अनुस्वारः]

→ आशितङ्गवीन [_अनुस्वारस्य ययि परसवर्णः_ [[8.4.58]] इति परसवर्णः]

आशिताः गावः यस्मिन् वने तत् आशितङ्गवीनम् वनम् । A forest where cows have grazed is called आशितङ्गवीनम् वनम् ।

3. 'अलङ्कर्म' = 'अलम् कर्मणे  (कर्मणे पर्याप्तः , Sufficient for doing some task) अस्मिन् अर्थे _कुगतिप्रादयः_ [[2.2.18]] इत्यत्र पाठितेन <! पर्यादयो ग्लानाद्यर्थे चतुर्थ्या!> अनेन वार्त्तिकेन तत्पुरुषसमासः विधीयते । अस्यां प्रक्रियायामग्रे वर्तमानसूत्रेण स्वार्थे ख-प्रत्ययः भवति ।

अलम्  कर्मणे

= अलम् + कर्मन्   + ख  [वर्तमानसूत्रेण 'ख' इति प्रत्ययः]

→ अलम् + कर्मन्  + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन्-आदेशः]

→ अलम् + कर्म् + ईन [_नस्तद्धिते_ [[6.4.144]] इति टिलोपः]

→ अलम्कर्मीन

→ अलंकर्मीन [_मोऽनुस्वारः_ [[8.3.23]] इति अनुस्वारः]

→ अलंकर्मीण [_अट्कुप्वाङ्नुम्व्यवायेऽपि_ [[8.4.2]] इति णत्वम्]

→ अलङ्कर्मीण [_अनुस्वारस्य ययि परसवर्णः_ [[8.4.58]] इति परसवर्णः ङकारः]

यत् किमपि वस्तु किञ्चन कर्म कर्तुम् पर्याप्तमस्ति, तस्य निर्देशः 'अलङ्कर्मीण' इत्यनेन क्रियते । यथा, वृक्षच्छेदनाय अलङ्कर्मीणः परशुः (An axe that is sufficient for cutting a tree).

4. 'अलम्पुरुष' - 'अलम् पुरुषाय' (पुरुषाय पर्याप्तः, sufficient for a man) अस्मिन् अर्थे _कुगतिप्रादयः_ [[2.2.18]] इत्यत्र पाठितेन <! पर्यादयो ग्लानाद्यर्थे चतुर्थ्या!> अनेन वार्त्तिकेन तत्पुरुषसमासः विधीयते । अस्यां प्रक्रियायामग्रे वर्तमानसूत्रेण स्वार्थे ख-प्रत्ययः भवति । प्रक्रिया पूर्ववदेव भवति -

अलम्  पुरुषाय

= अलम् + पुरुष + ख  [वर्तमानसूत्रेण 'ख' इति प्रत्ययः]

→ अलम् + पुरुष  + ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन्-आदेशः]

→ अलम् + पुरुष + ईन [_नस्तद्धिते_ [[6.4.144]] इति टिलोपः]

→ अलम्पुरुषीन

→ अलंपुरुषीन [_मोऽनुस्वारः_ [[8.3.23]] इति अनुस्वारः]

→ अलंपुरुषीण [_अट्कुप्वाङ्नुम्व्यवायेऽपि_ [[8.4.2]] इति णत्वम्]

→ अलम्पुरुषीण [_अनुस्वारस्य ययि परसवर्णः_ [[8.4.58]] इति परसवर्णः ङकारः]

5. 'अध्युत्तपदशब्दाः' -  'अधि' इति शब्दः _सप्तमी शौण्डैः_ [[2.1.40]] इत्यत्र निर्दिष्टे शौण्डादिगणे पाठ्यते । इत्युक्ते,  अयम् शब्दः सप्तमी-तत्पुरुषसमासे उत्तरपदरूपेण विधीयते । अस्य समासस्य प्रक्रियायाम् वर्तमानसूत्रेण 'ख' प्रत्ययः विधीयते । यथा -

राजनि अधि

= राजन्  + अधि + ख [ _सप्तमी शौण्डैः_ [[2.1.40]] इति सप्तमीतत्पुरुषसमासः । वर्तमानसूत्रेण ख-प्रत्ययः]

→ राजन्  + अधि +  ईन [_आयनेयीनीयियः फढखच्छघां प्रत्ययादीनाम्_ [[7.1.2]] इति ईन्-आदेशः]

→ राजन् + अध् + ईन   [_यस्येति च_ [[6.4.148]] इति इकारलोपः]

→ राज + अध् + ईन [ _नलोपः प्रातिपदिकान्तस्य_ [[8.2.7]] इति नकारलोपः]

→ राजाधीन [_अकः सवर्णे दीर्घः_ [[6.1.101]] इति सवर्णदीर्घः । _नलोपः सुप्स्वरसंज्ञातुग्विधिषु कृति_ [[8.2.2]] इत्यनेन नकारलोपःकेवलम् सुप्-स्वर-संज्ञा-तुग्विधिषु एव असिद्धः अस्ति, नान्यत्र । अतः अत्र त्रिपाद्याः अनन्तरम् सपादसप्ताध्याय्याः प्रयोगः भवितुमर्हति ।]

राजनि अधि सः राजाधीनः । एवमेव दैवाधीनः, कालाधीनः - आदयः शब्दाः अपि सिद्ध्यन्ति ।

विशेषः -  यद्यपि इदम् सूत्रम् _समर्थानाम् प्रथमात् वा_ [[4.1.82]] इत्यत्र निर्दिष्टायाम् महाविभाषायाम् पाठितमस्ति, तथापि भाष्यकारस्य मतेन अत्र विकल्पः न विधीयते । इत्युक्ते, 'अषडक्ष', 'आशितङ्गु', ' अलङ्कर्म', 'अलम्पुरुष' तथा च अध्युत्तरपदशब्डाः तादृशाः भाषायाम् नैव प्रयुज्यन्ते । तेभ्यः नित्यम् ख-प्रत्ययः भवत्येव । 