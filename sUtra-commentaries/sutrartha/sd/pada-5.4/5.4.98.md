---
index: 5.4.98
sutra: उत्तरमृगपूर्वाच्च सक्थ्नः

---
यस्मिन् समासे 'सक्थिन्' (leg) इति शब्दः उत्तरपदरूपेण विद्यते, तथा च 'उत्तर', 'मृग' तथा 'पूर्व' एतेषु कश्चन शब्दः उत उपमानवाची कश्चन शब्दः  पूर्वपदरूपेण विद्यते, तस्मात् टच् इति समासान्तप्रत्ययः भवति ।

उदाहरणानि एतानि -

1.उत्तरं सक्थि (The upper part of leg)  [_	विशेषणं विशेष्येण बहुलम्_ [[2.1.57]] इति तत्पुरुषसमासः]

→ उत्तर + सक्थिन् + टच्   [वर्तमानसूत्रेण टच् इति समासान्तप्रत्ययः]

→ उत्तर + सक्थ् + अ [_नस्तद्धिते_ [[6.4.144]] इति टिलोपः]

→ उत्तरसक्थ ।

उत्तरं सक्थि उत्तरसक्थम् ।

2. मृगस्य सक्थि (Leg of a deer) [_षष्ठी_ [[2.2.8]] इति तत्पुरुषसमासः]

→ मृग + सक्थिन् + टच्   [वर्तमानसूत्रेण टच् इति समासान्तप्रत्ययः]

→ मृग + सक्थ् + अ [_नस्तद्धिते_ [[6.4.144]] इति टिलोपः]

→ मृगसक्थ ।

मृगस्य सक्थि मृगसक्थम् ।

3. पूर्वं सक्थि (The lower part of a leg) [_पूर्वकालैकसर्वजरत्पुराणनवकेवलाः समानाधिकरणेन_ [[2.1.49]] इति तत्पुरुषसमासः]

→ पूर्व + सक्थिन् + टच् [वर्तमानसूत्रेण टच् इति समासान्तप्रत्ययः]

→ पूर्व + सक्थ् + अ [_नस्तद्धिते_ [[6.4.144]] इति टिलोपः]

→ पूर्वसक्थ ।

पूर्वं सक्थि पूर्वसक्थम् ।

उपमानवाचकस्य पूर्वपदस्य उदाहरणम् एतत् -

4. फलकम् इव सक्थि [_मयूरव्यंसकादयश्च_ [[2.1.72]] इति तत्पुरुषसमासः]

→ फलक + सक्थिन् + टच् [वर्तमानसूत्रेण टच् इति समासान्तप्रत्ययः]

→ फलक + सक्थ् + अ [_नस्तद्धिते_ [[6.4.144]] इति टिलोपः]

→ फलकसक्थ ।

फलकम् इव सक्थि फलकसक्थम् ।

