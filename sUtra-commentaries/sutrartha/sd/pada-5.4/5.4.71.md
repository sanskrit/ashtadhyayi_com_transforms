---
index: 5.4.71
sutra: नञस्तत्पुरुषात्

---
_समासान्ताः_ [[5.4.68]] अस्मिन् अधिकारे पाठिताः समासान्तप्रत्ययाः नञ्-तत्पुरुष-समासस्य विषये न भवन्ति ।

यथा - 'न राजा' (not a king) अस्मिन् अर्थे नञ्-तत्पुरुषसमासेन 'अ + राजन्' इति प्राप्ते अत्र वस्तुतः  _राजाहस्सखिभ्यष्टच्_ [[5.4.91]] इत्यनेन टच्-प्रत्ययः विधीयते, परन्तु सः वर्तमानसूत्रेण निषिध्यते, अतः अत्र 'अराजन्' इत्येव प्रातिपदिकं सिद्ध्यति । न राजा = अराजा ।

एवमेव - न सखा = असखा । अत्रापि  _राजाहस्सखिभ्यष्टच्_ [[5.4.91]] इत्यनेन विहितः टच्-प्रत्ययः वर्तमानसूत्रेण  निषिध्यते ।

ज्ञातव्यम् - नञ्-बहुव्रीहिसमासस्य विषये अयम् निषेधः न प्रवर्तते । यथा - 'अविद्यमाना धूः यस्य सः अधुरः' । अत्र _ऋक्पूरब्धूःपथामानक्षे_ [[5.4.74]] इति 'अ'-प्रत्ययः भवत्येव ।

