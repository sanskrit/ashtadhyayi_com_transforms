---
index: 5.4.95
sutra: ग्रामकौटाभ्यां च तक्ष्णः

---
यस्मिन् तत्पुरुषसमासे पूर्वपदम् 'ग्राम' तथा 'कौट' (= कुट्यां भवः इत्याशयः) एतौ शब्दौ स्तः तथा च 'तक्षन्' इति शब्दः अस्ति, तस्मात् 'टच्' इति समासान्तप्रत्ययः भवति ।

यथा -

1. ग्रामस्य तक्षा (carpenter of the village) [_षष्ठी_ [[2.2.8]] इति षष्ठीतत्पुरुषसमासः]

→ ग्राम + तक्षन् + टच् [वर्तमानसूत्रेण टच् इति समासान्तप्रत्ययः]

→ ग्रामतक्ष् + अ [_नस्तद्धिते_ [[6.4.144]] इति टिलोपः]

→ ग्रामतक्ष

ग्रामस्य तक्षा ग्रामतक्षः ।

2. कौटश्चासौ तक्षा च (carpenter who stays in a hut and works from there. Works independently, not under someone  इत्याशयः) [_विशेषणं विशेष्येण बहुलम्_ [[2.1.57]] इति कर्मधारयसमासः ]

→ कौट + तक्षन् + टच् [वर्तमानसूत्रेण टच् इति समासान्तप्रत्ययः]

→ कौटतक्ष् + अ [_नस्तद्धिते_ [[6.4.144]] इति टिलोपः]

→ कौटतक्ष

विशेषः - 'कौट' इति शब्दः 'कुट्यां भवः' इत्यस्मिन् अर्थे _प्राग्दीव्यतोऽण्_ [[4.1.83]] इति अण्-प्रत्ययं कृत्वा सिद्ध्यति ।

ज्ञातव्यम् - अन्येषु तत्पुरुषसमासेषु उत्तरपदरूपेण विद्यमानात् 'तक्षन्' शब्दात् टच् प्रत्ययः न भवति । यथा - राज्ञः तक्षा = राजतक्षा । 