---
index: 5.4.110
sutra: नदीपौर्णमास्याग्रहायणीभ्यः

---
यस्य अव्ययीभावसमासस्य अन्ते 'नदी', 'पौर्णमासी', 'आग्रहायणी' एतेषु किञ्चन पदमस्ति तस्मात् 'टच्' इति समासान्तप्रत्ययः विकल्पेन भवति । यथा -



1. नद्याः समीपम् 

= उप + नदी + टच् [वैकल्पिकः टच्-प्रत्ययः]

→ उप + नद् + अ [_यस्येति च_ [[6.4.148]] इति टिलोपः]

→ उपनद



पक्षे टच्-प्रत्ययं विना 'उपनदि' इत्यपि रूपं सिद्ध्यति । (_ह्रस्वो नपुंसके प्रातिपदिकस्य_ [[1.2.47]] इति ह्रस्वादेशः विधीयते) । नद्याः समीपमुपनदमुपनदि वा ।    



एवमेव - 

2. पौर्णमास्याः समीपमुपपौर्णमासम्  उपपौर्णिमासि वा । 

3. आग्रहायण्याः समीपमुपाग्रहायणम्, उपाग्रहायणि वा ।



स्मर्तव्यम् - अदन्त-अव्ययीभाव-समासात् विहितस्य विभक्तिप्रत्ययस्य _नाव्ययीभावादतोऽम्त्वपञ्चम्याः_ [[2.4.83]] इत्यनेन अम्-आदेशः भवति ।                   