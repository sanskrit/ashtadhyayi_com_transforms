---
index: 5.4.93
sutra: अग्राख्यायामुरसः

---
'उरस्' इति शब्दः 'अग्रः' (= प्रमुखः, प्रधानः, मुख्यः) अस्मिन् अर्थे यदा तत्पुरुषसमासस्य उत्तरपदरूपेण विधीयते, तदा तस्मात् तत्पुरुषसमासात् 'टच्' इति समासान्तप्रत्ययः भवति ।



यथा - अश्वानाम्  उरः [_षष्ठी_ [[2।2।8]] इति तत्पुरुषसमासः]

→ अश्व + उरस् + टच् [वर्तमानसूत्रेण टच् इति समासान्तप्रत्ययः]

→ अश्वोरस् + अ [_आद्गुणः_ [[6।1।87]] इति गुण-एकादेशः]

→ अश्वोरस

अश्वानामुरः अश्वोरसम् । 



एवमेव - हस्तिनामुरः हस्त्युरसम् । रथानामुरः रथोरसम् ।



यत्र उरस्-शब्दः अन्येषु अर्थेषु प्रयुज्यते, तत्र अस्य सूत्रस्य प्रयोगः न भवति । यथा - देवदत्तस्य उरः देवदत्तोरः । अत्र 'उरस्' शब्दः 'वक्षः' (chest) अस्मिन् अर्थे प्रयुक्तः अस्ति, अतः अत्र 'टच्' प्रत्ययः न भवति । 