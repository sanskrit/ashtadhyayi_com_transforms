---
index: 5.4.46
sutra: अतिग्रहाव्यथनक्षेपेष्वकर्तरि तृतीयायाः

---
प्रारम्भे सूत्रे प्रयुक्तानाम् शब्दानामर्थम् पश्यामः -

1. अतिग्रह = अनतिक्रम्य वर्तनम् (behavior without breaking the rules) इत्युक्ते अतिग्रहः । यथा - देवदत्तः चरित्रेण अतिगृह्यते । Devadatta is known by people as the one who will never behave immorally - इत्याशयः । 

2. अव्यथन = मार्गात् अनिवृत्तिः / अचलनम् (Does not astray away  / deviate / fall away from the appropriate path इत्याशयः) । यथा - देवदत्तः वृत्तेन न व्यथते । Devadatta does not deviate from the correct gesture - इत्याशयः ।  

3. क्षेप = निन्दा (insult) इत्याशयः । यथा - देवदत्तः वृत्तेन क्षिप्तः (Devadatta was insulted because of his behavior)।



एतेषु विषयेषु तृतीतान्तशब्दात् स्वार्थे तसि-प्रत्ययः भवति । यथा -



1.देवदत्तः चरित्रेण अतिगृह्यते इत्येव = देवदत्तः चरित्रतः अतिगृह्यते । प्रक्रिया इयम् -

चरित्रेण + तसि

→ चरित्रेण + तस् [इकारः उच्चारणार्थः, त्यस्य लोपः]

→ चरित्र + टा + तस् [अलौकिकविग्रहः]

→ चरित्र + तस् [_कृत्तद्धितसमासाश्च_ [[1।2।46]] इति प्रातिपदिकसंज्ञा । _सुपो धातुप्रातिपदिकयोः_ [[2।4।71]] इति टा-प्रत्ययस्य लोपः]

→ चरित्रतः  [सकारस्य _ससजुषो रुँः_ [[8।2।66]] इति रुँत्वम् । _खरवसानयोर्विसर्जनीयः_ [[8।3।15]] इति विसर्गः]



एवमेव -

2. देवदत्तः वृत्तेन न व्यथते इत्येव = देवदत्तः वृत्ततः न व्यथते । 

3. देवदत्तः वृत्तेन  क्षिप्तः इत्येव = देवदत्तः वृत्ततः क्षिप्तः । 



यत्र कर्तुः तृतीया विभक्तिः विधीयते, तत्र तस्मात् तसि-प्रत्ययः न भवतीति स्पष्टीकर्तुमस्मिन्  सूत्रे 'अकर्तरि' इति निर्दिष्टमस्ति । यथा - 'यज्ञदत्तः देवदत्तेन क्षिप्तः' अस्मिन् वाक्ये क्षेपक्रियायाः कर्ता 'देवदत्तः' तृतीयया गृह्यते, अतः अत्र तसि-प्रत्ययः न भवति । 



ज्ञातव्यम् -

1.    एतत् सूत्रम् _समर्थानां प्रथमात् वा_ [[4|1|82]] अस्मिन् अधिकारे उक्तायाम् महाविभाषायां पाठितमस्ति । अतः अनेन सूत्रेण उक्तः 'तसि' प्रत्ययः विकल्पेनैव भवति । इत्युक्ते, पक्षे ' देवदत्तः चारित्रेण अतिगृह्यते' एतादृशाः प्रयोगाः अपि विधीयन्ते ।

2. 'तसि' प्रत्ययान्तशब्दाः _तद्धितश्चासर्वविभक्तिः_ [[1|1|38]] इत्यनेन अव्ययसंज्ञकाः भवन्ति । 

