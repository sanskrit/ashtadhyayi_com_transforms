---
index: 5.4.85
sutra: उपसर्गादध्वनः

---
यस्मिन् समासे कश्चन उपसर्गः पूर्वपदरूपेण तथा च 'अध्वन्' (मार्गः) इति शब्दः उत्तरपदरूपेण विद्यते, तस्मात् 'अच्' इति समासान्तप्रत्ययः भवति । 



यथा -



1. प्रगतमध्वानम् [<!प्रादयो क्रान्ताद्यर्थे द्वितीयया!> इति वार्त्तिकेन तत्पुरुषसमासः]

→ प्र + अध्वन् + अच् [वर्तमानसूत्रेण समासान्तः अच्-प्रत्ययः]       

→ प्राध्वन् + अ [_अकः सवर्णे दीर्घः_ [[6.1.101]] इति सवर्णदीर्घः]

→ प्राध्व् + अ [_नस्तद्धिते_ [[6.4.144]] इति टिलोपः]

→ प्राध्व 



प्रगतः अध्वानम् सः प्राध्वः रथः । The chariot that has crossed the road इत्याशयः ।



2. निष्क्रान्तमध्वनः [<!निरादयो गताद्यर्थे पञ्चम्या!> इति वार्त्तिकेन तत्पुरुषसमासः]

→ निर् + अध्वन् + अच् [वर्तमानसूत्रेण समासान्तः अच्-प्रत्ययः]

→ निरध्व् + अ [_नस्तद्धिते_ [[6.4.144]] इति टिलोपः]

→ निरध्व ।



निष्क्रान्तः अध्वनः सः निरध्वः रथः । The chariot that has been taken out of the road इत्याशयः ।



यदि पूर्वपदमुपसर्गसंज्ञकम् नास्ति, तर्हि अनेन सूत्रेण अच्-प्रत्ययः न भवति । यथा - परमश्च असौ अध्वा सः परमाध्वा । 



स्मर्तव्यम्  - अत्र सर्वसमासान्ताः प्रत्ययाः समाप्यन्ते । अस्मात् अग्रे विशिष्टसमासेषु समासान्तप्रत्ययविधानम् कृतमस्ति । 