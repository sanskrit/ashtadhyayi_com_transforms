---
index: 5.4.83
sutra: अनुगवमायामे

---
'आयामः' (length, distance) अस्मिन् अर्थे  'अनुगवम्' इति अच्-प्रत्ययान्तशब्दः अनेन सूत्रेण निपात्यते । एकस्याः गोः या व्याप्तिः (length of one cow) तादृशः आयामः 'एकमनुगवम्' इति उच्यते।

अत्र 'अनु' इति पूर्वपदम्, 'गो' इति उत्तरपदम् तथा 'अच्' इति समासान्तप्रत्ययः भवति  । यथा -

अनु + गो + अच् [_यस्य चायामः_ [[2.1.16]] इति अव्ययीभावसमासः]

→ अनु + ग् + अव् + अच् [_एचोऽयवायावः_ [[6.1.78]] इति अवादेशः । अत्र गो-शब्दः पदसंज्ञकः नास्ति अतः _अवङ् स्फोटायनस्य_ [[6.1.123]] इत्यस्य प्रसक्तिः न विद्यते इति स्मर्तव्यम् ।]

→ अनुगव

यथा - अनुगवम् यानम् । A vehicle whose length is same as length of a cow.

'आयाम' इत्येतमर्थं विहाय अन्येषु अर्थेषु अस्य शब्दस्य प्रयोगः भवति । यथा - 'गवां पश्चात् अनुगु' । अत्र अच्-प्रत्ययः न भवति ।

