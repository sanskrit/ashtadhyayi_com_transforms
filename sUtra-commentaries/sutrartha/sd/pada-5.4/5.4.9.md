---
index: 5.4.9
sutra: जात्यन्ताच्छ बन्धुनि

---
यस्य शब्दस्य अन्ते 'जाति' इति विद्यते,  (यथा -'ब्राह्मणजाति', 'क्षत्रियजाति', 'वैश्यजाति' आदयः) तादृशः शब्दः यदि तस्याः जातेः बन्धुनः (members of the cast) निर्देशं करोति, तर्हि तस्मात् स्वार्थे 'छ' प्रत्ययः भवति ।



किम् नाम बन्धु ? व्याख्यानेषु उच्यते - <i>बध्यते अस्मिन् जातिः इति बन्धुशब्देन द्रव्यमुच्यते ।  येन ब्राह्मणत्वादिजातिः व्यज्यते तत् बन्धु द्रव्यम्</i> । सामान्यभाषायाम्,  जातौ विद्यमानः मासपिण्डादिः कश्चनः मनुष्यः येन सा जातिः व्यक्ता भवति  'बन्धु' / 'द्रव्यम्' इति नाम्ना ज्ञायते  । A 'जाति' is just a theoretical concept, which can become practical only when some people who belong to that jati are shown explicitly. Such people are called बन्धु / द्रव्य of that जाति । एतादृशानाम् बन्धूनाम् निर्देशार्थम् जात्यन्तात् शब्दात् स्वार्थे 'छ' इति प्रत्ययः वर्तमानसूत्रेण विधीयते ।

                   

कानिचन उदाहरणानि एतानि -



1. ब्राह्मणः जातिः यस्य सः 

= ब्राह्मण + जाति + छ [वर्तमानसूत्रेण स्वार्थे छ-प्रत्ययः]

→ ब्राह्मण + जाति +   ईय [_आयनेयीनीयः फढखच्छघां प्रत्ययादीनाम्_ [[7।1।2]] इति ईय-प्रत्ययः]

→ ब्राह्मणजात् + ईय [_यस्येति च_ [[6।4।148]] इति इकारलोपः]

→ ब्राह्मणजातीय

 

एवमेव -

2. क्षत्रियः जातिः यस्य सः क्षत्रियजातीयः ।

3. वैश्यः जातिः यस्य सः वैश्यजातीयः ।

 

अत्र एकः विशेषः स्मर्तव्यः - यद्यपि इदम् सूत्रम् _समर्थानाम् प्रथमात् वा_ [[4|1|82]] इत्यत्र निर्दिष्टायाम् महाविभाषायाम् पाठितमस्ति, तथापि भाष्यकारस्य मतेन अत्र विकल्पः न विधीयते  । इत्युक्ते, अत्र निर्दिष्टाः  'ब्राह्मणजाति', 'क्षत्रियजाति' एतादृशाः शब्दाः तादृशाः एव नैव प्रयुज्यन्ते, अपितु समासप्रक्रियायाम् तेभ्यः छ-प्रत्ययः नित्यम् भवति । अतएव उपरिनिर्दिष्टे सूत्रार्थे 'नित्य' इति शब्दः प्रयुक्तः  अस्ति ।             

                     

ज्ञातव्यम्   - 'ब्राह्मणजाति', 'क्षत्रियजाति' एतादृशाः शब्दाः जातेः निर्देशार्थम् तु तादृशाः एव प्रयुज्यन्ते  । यथा - शोभना ब्राह्मणजातिः (The brahmin cast is glorious )  । परन्तु अस्मिन् अर्थे अस्मात् शब्दात् छ-प्रत्ययः न भवति । एतत् स्पष्टीकर्तुमेव अस्मिन् सूत्रे 'बन्धु' इति उच्यते ।

