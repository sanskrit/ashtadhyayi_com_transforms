---
index: 5.4.40
sutra: सस्नौ प्रशंसायाम्

---
प्रशंसायाम् गम्यमानायाम् 'मृद्' शब्दात् स्वार्थे 'स' तथा 'स्न' प्रत्ययौ भवतः ।

यथा - प्रशस्ता मृद् (fertile soil) सा मृत्सा मृत्स्ना वा । उभयत्र _अजाद्यतष्टाप्_ [[4.1.4]] इति टाप् प्रत्ययः विधीयते ।

यद्यपि इदं सूत्रम् _समर्थानां प्रथमाद्वा_ [[4.1.82]] इत्यस्यां विभाषायाम् पाठ्यते, तथापि अनेन सूत्रेण उक्तौ प्रत्ययौ नित्यौ भवतः । इत्युक्ते, 'प्रशस्ता मृद्' इति वक्तव्यमस्ति चेत् विग्रहवाक्यम् वक्तव्यम्, नो चेत् 'मृत्सा / मृत्स्ना' इति वक्तव्यम्   । केवलम्  'मृद्' इति उक्त्वा 'प्रशंस्ता मृद्' इति अर्थः न विधीयते ।

विशेषः - प्रशंसायाम् गम्यमानायाम् औत्सर्गिकरूपेण _प्रशंसायां रूपप्_ [[5.3.66]] इत्यनेन रूपप्-प्रत्ययः भवति । तत् बाधित्वा 'मृद्' शब्दस्य विषये वर्तमानसूत्रेण 'स' तथा 'स्न' प्रत्ययौ कथ्येते । 