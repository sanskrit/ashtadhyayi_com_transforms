---
index: 5.4.90
sutra: उत्तमैकाभ्यां च

---
_अह्नोऽह्न एतेभ्यः_ [[5.4.88]] इत्यनेन सूत्रेण तत्पुरुषसमासे उत्तरपदरूपेण विद्यमानस्य अहन्-शब्दस्य 'अह्न' इति आदेशः उक्तः अस्ति । अयमादेशः 'पुण्य' शब्दस्य विषये तथा 'एक' शब्दस्य विषये न भवति । 



अस्मिन् सूत्रे 'उत्तम' तथा 'एक' एतौ शब्दौ प्रयुक्तौ स्तः । द्वयोः प्रयोजनम् क्रमेण पश्यामः -



[1] 'उत्तम'शब्दस्य प्रयोजनम् -

_अह्नोऽह्न एतेभ्यः_ [[5.4.88]] अस्मिन् सूत्रे प्रयुक्तः 'एतेभ्यः' इति शब्दः _अहस्सर्वैकदेशसंख्यातपुण्याच्च रात्रेः_ [[5.4.87]] इत्यस्मात् 'अहस्सर्वैकदेशसंख्यातपुण्याच्च' इत्यस्य अनुवृत्तिं कारयितुम् स्थापितः अस्ति । परन्तु अस्यां अनुवृत्तौ 'उत्तम'शब्दस्य   (= अन्तिमस्थाने विद्यमानस्य शब्दस्य) शब्दस्य अनुवृत्तिः न स्वीकरणीया - इति वर्तमानसूत्रेण स्पष्टीकर्तुम् वर्तमानसूत्रे 'उत्तम' इति शब्दः गृह्यते । The word उत्तम  is used here in the meaning of 'last' । The last word of अहस्सर्वैकदेशसंख्यातपुण्याच्च, viz 'पुण्य'  does not cause अहन्  to be converted to अह्न - इति अत्र आशयः । 



यथा - पुण्यमहः [_विशेषणं विशेष्येण बहुलम्_ [[2.1.57]] इति कर्मधारयसमासः]   

= पुण्य + अहन् + टच् [_राजाहस्सखिभ्यष्टच्_ [[5.4.91]] इति टच्]

→ पुण्याहन् + अ [ _अकः सवर्णे दीर्घः_ [[6.1.101]] इति सवर्णदीर्घः]

→ पुण्याह् + अ [_नस्तद्धिते_ [[6.4.144]] इति टिलोपः]

→ पुण्याह

पुण्यमहः पुण्याहम् । अत्र _रात्राह्नाहाः पुंसि_ [[2.4.29]] इत्यनेन पुँस्त्वे प्राप्ते <!पुण्यसुदिनाभ्यामह्नः क्लीबता इष्टा!> इत्यनेन नपुंसकलिङ्गं विधीयते ।



विशेषः - 

अ) अस्मिन् सूत्रे 'उत्तम' इत्यस्य स्थाने 'पुण्य' इत्यस्यैव ग्रहणम् वस्तुतः समीचीनमस्ति, तेन सूत्रार्थज्ञाने सम्भ्रमः अपि न जायते । पाणिनिना 'पुण्य' इत्यस्य स्थाने 'उत्तम' इति कृतः प्रयोगः विचित्रः अस्तीति व्याख्यानैः स्पष्टीक्रियते । अतः कौमुदीकारः वदति - 'पुण्यैकाभ्यामित्येव सूत्रयितुमुचितम्' ।

आ) केचन पण्डिताः अस्मिन् सूत्रे निर्दिष्टस्य  'उत्तम' शब्दस्य अन्यत् एकम् प्रयोजनमस्तीति मन्यन्ते । तेषां मतेन                    _अहस्सर्वैकदेशसंख्यातपुण्याच्च रात्रेः_ [[5.4.87]] इत्यस्मात् सूत्रात्  'सङ्ख्यात' शब्दस्य _अह्नोऽह्न एतेभ्यः_ [[5.4.88]] इत्यत्र अनुवृत्तिः न करणीया - इति ज्ञापनार्थम् 'उत्तम'शब्दः अत्र प्रयुक्तः अस्ति । According to some experts, the word 'उत्तम' in this sutra is used to block the अनुवृत्ति  of संख्यात as well as पुण्य in the sutra _अह्नोऽह्न एतेभ्यः_ [[5.4.88]] । अतः एतेषां मतेन 'सङ्ख्यातमहः' इत्यत्र अहन्-शब्दस्य अह्न-आदेशः न भवति, अतः 'सङ्ख्याताहः' इत्येव समस्तपदं सिद्ध्यति । 



[2] 'एक'शब्दस्य प्रयोजनम् -

यस्मिन् समस्तपदे 'एक' इति शब्दः पूर्वपदरूपेण तथा च 'अहन्' शब्दः उत्तरपदरूपेण विद्यते, तस्मात् _राजाहस्सखिभ्यष्टच्_ [[5.4.91]] इत्यनेन टच्-प्रत्यये कृते अहन्-शब्दस्य _अह्नोऽह्न एतेभ्यः_ [[5.4.88]] इत्यनेन प्राप्तः अह्न-आदेशः वर्तमानसूत्रेण निषिध्यते ।



यथा - एकमहः [_पूर्वापराधरोत्तरमेकदेशिनैकाधिकरणे_ [[2.2.1]] इत्यनेन एकदेशिसमासः] 

= एक + अहन् + टच् [_राजाहस्सखिभ्यष्टच्_ [[5.4.91]] इति टच्]

→ एकाहन् + अ [ _अकः सवर्णे दीर्घः_ [[6.1.101]] इति सवर्णदीर्घः]

→ एकाह् + अ  [_नस्तद्धिते_ [[6.4.144]] इति टिलोपः]

→ एकाह    

       

