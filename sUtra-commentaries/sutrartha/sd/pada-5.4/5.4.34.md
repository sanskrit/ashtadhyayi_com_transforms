---
index: 5.4.34
sutra: विनयादिभ्यष्ठक्

---
विनयादिगणस्य शब्देभ्यः स्वार्थे 'ठक्' प्रत्ययः भवति ।



विनयादिगणः अयम् - विनय, समय,  उपायाद् ह्रस्वत्वं च (गणसूत्रम्), सङ्गति, कथञ्चित्, अकस्मात्, समयाचार, उपचार, समाचार, व्यवहार, सम्प्रदान, समुत्कर्ष, समूह, विशेष, अत्यय ।



उदाहरणानि - 

1. विनयः इत्येव

= विनय + ठक्

→ विनय + इक [_ठस्येकः_ [[7।3।50]] इति इक्-आदेशः]

→ वैनय + इक [_किति च_ [[7।2।118]] इति आदिवृद्धिः]

→ वैनय् + इक [_यस्येति च_ [[6।4।148]] इति अकारलोपः]

→ वैनयिक



2. समयः इत्येव सामयिकः ।

3. सङ्गतिः इत्येव साङ्गतिकः । 

4. कथञ्चित् इत्येव

= कथञ्चित् + ठक्  [_ठस्येकः_ [[7।3।50]] इति इक्-आदेशः]

→ कथञ्चित् + क [_इसुसुक्तान्तात् कः_ [[7।3।51]] इति 'क्' आदेशः]

→ काथञ्चित् + क [_किति च_ [[7।2।118]] इति आदिवृद्धिः] 

→ काथञ्चित्क

5. अकस्मात् इत्येव अाकस्मात्क 

6. समूहः इत्येव सामूहिकः ।



स्मर्तव्यम् - _समर्थानां प्रथमाद्वा_ [[4|1|82]] इत्यनया महाविभाषया अत्र प्रत्ययः विकल्प्यते, अतः 'विनयादिगणस्य शब्दाः तादृशाः अपि प्रयोक्तुम् शक्यन्ते । 