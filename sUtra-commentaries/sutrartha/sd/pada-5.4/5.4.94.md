---
index: 5.4.94
sutra: अनोऽश्मायस्सरसाम् जातिसंज्ञयोः

---
यस्य तत्पुरुषसमासस्य अन्ते 'अनस्' (गृहम्), 'अश्मन्', 'अयस्' तथा 'सरस्' एतेषु कश्चन शब्दः विद्यते, तथा च यत्र समस्तपदेन जातेः उत संज्ञायाः निर्देशः भवति, तत्र 'टच्' इति समासान्तप्रत्ययः विधीयते ।

उदाहरणानि एतादृशानि -

1. उपगतमनः [_कुगतिप्रादयः_ [[2.2.18]] इति तत्पुरुषसमासः]

→ उप + अनस् + टच् [वर्तमानसूत्रेण टच् इति समासान्तप्रत्ययः]

→ उपानस [_अकः सवर्णे दीर्घः_ [[6.1.101]] इति सवर्णदीर्घः]

उपानसम् इति काचन जातिः ।

2. महान् च असौ अनः [_सन्महत्परमोत्तमोत्कृष्टाः पूज्यमानैः_ [[2.1.61]] इति कर्मधारयसमासः]

→ महत् + अनस् + टच् [वर्तमानसूत्रेण टच् इति समासान्तप्रत्ययः]

→ महा + अनस् + अ [_आन्महतः समानाधिकरणजातीययोः_ [[6.3.46]] इति महत्-शब्दस्य तकारस्य आकारादेशः]

→ महानस

महानस (kichen) इति संज्ञा अस्ति ।

3. अमृतं च तद् अश्म  [_विशेषणं विशेष्येण बहुलम्_ [[2.1.57]] इति कर्मधारयसमासः]

= अमृत + अश्म  + टच्  [वर्तमानसूत्रेण टच् इति समासान्तप्रत्ययः]

→ अमृताश्मन्  + अ [_अकः सवर्णे दीर्घः_ [[6.1.101]] इति सवर्णदीर्घः]

→ अमृताश्म् + अ [_नस्तद्धिते_ [[6.4.144]] इति टिलोपः]

→ अमृताश्म

अमृताश्मः इयम् काचन जातिः ।

4. पिण्डम् च तद् अश्म  [_विशेषणं विशेष्येण बहुलम्_ [[2.1.57]] इति कर्मधारयसमासः]

= पिण्ड + अश्मन्  + टच् [वर्तमानसूत्रेण टच् इति समासान्तप्रत्ययः]

→ पिण्डाश्मन्  + अ [_अकः सवर्णे दीर्घः_ [[6.1.101]] इति सवर्णदीर्घः]

→ पिण्डाश्म् + अ  [_नस्तद्धिते_ [[6.4.144]] इति टिलोपः]

→ पिण्डाश्म

'पिण्डाश्मः' इति काचन संज्ञा ।

5. कालं च तद् अयः [_विशेषणं विशेष्येण बहुलम्_ [[2.1.57]] इति कर्मधारयसमासः]

= काल + अयस्  + टच् [वर्तमानसूत्रेण टच् इति समासान्तप्रत्ययः]

→ कालायस् + अ [_अकः सवर्णे दीर्घः_ [[6.1.101]] इति सवर्णदीर्घः]

→ कालायस

'कालायसम्' इति लोहस्य कश्चन जातिः । Black iron  इत्याशयः ।

6. लोहितम् च तद् अयः  [_विशेषणं विशेष्येण बहुलम्_ [[2.1.57]] इति कर्मधारयसमासः]

= लोहित + अयस्  + टच् [वर्तमानसूत्रेण टच् इति समासान्तप्रत्ययः]

→ लोहितायस्  + अ [_अकः सवर्णे दीर्घः_ [[6.1.101]] इति सवर्णदीर्घः]

→ लोहितायस

'लोहितायसम्' इति ताम्रस्य संज्ञा अस्ति । Red colored metal इत्याशयः ।

7. मण्डूकानाम् सरः [_षष्ठी_ [[2.2.8]] इति षष्ठीतत्पुरुषः]

मण्डूक + सरस् + टच् [वर्तमानसूत्रेण टच् इति समासान्तप्रत्ययः]

→ मण्डूकसरस

मण्डूकसरसम् इति सरसः काचन जातिः । A type of lake that contains lots of frogs इत्याशयः ।

8. जलानाम् सरः

→ जल + सरस् + टच् [वर्तमानसूत्रेण टच् इति समासान्तप्रत्ययः]

→ जलसरस् + अ

→ जलसरस

→ जलसरस

जलसरसम् इति काचन संज्ञा । A lake with lot of water  इत्यर्थः ।

यत्र 'जाति' उत 'संज्ञा' इति अर्थः नास्ति तत्र अस्य सूत्रस्य प्रयोगः न भवति । यथा - 'सतामनः सदनम्' अत्र केवलम् 'गृहम्' इत्येव अर्थः अस्ति अतः अत्र टच् प्रत्ययः न भवति । 