---
index: 5.4.79
sutra: अवसमन्धेभ्यस्तमसः

---
यस्मिन् समासे 'अव', 'सम्' 'अन्ध' एते शब्दाः पूर्वपदरूपेण विद्यते, तथा च 'तमस्' इति शब्दः उत्तरपदरूपेण विद्यते, तस्मात् शब्दात् 'अच्' इति समासान्तप्रत्ययः भवति ।



यथा -

1. अवहीनं तमः [_कुगतिप्रादयः_ [[2।2।18]] इति तत्पुरुषसमासः]    

= अव + तमस् + अच् [वर्तमानसूत्रेण अच् प्रत्ययः]

→ अवतमस

अवहीनम् तमः तत् अवतमसम् । 



विशेषः - अत्र 'अवहीनं तमसा' इति बहुव्रीहिसमासः अपि भवितुमर्हति । 



2. सङ्गतम् तमः  [_कुगतिप्रादयः_ [[2।2।18]] इति तत्पुरुषसमासः]    

→ सम् + तमस् + अच् [वर्तमानसूत्रेण अच् प्रत्ययः]

→ सन्तमस

सङ्गतम् तमः तत् सन्तमसम् ।



विशेषः - अत्र 'सङ्गतं तमसा' इति बहुव्रीहिसमासः अपि भवितुमर्हति । 



3. अन्धं च तत् तमः च [_विशेषणम् विशेष्येण बहुलम्_  [[2।1।57]] इति कर्मधारयसमासः]

= अन्ध + तमस् + अच्

→ अन्धतमस



विशेषः - अत्र 'अन्धम् करोति' इत्यस्मिन् अर्थे _नन्दिग्रहिपचादिभ्यो ल्युणिन्यचः_ [[3।1।134]] इत्यनेन अन्ध-शब्दात्     अच्-प्रत्ययं कृत्वा 'अन्ध + अच् → अन्ध' इति शब्दः जायते । अन्धं करोति इत्यस्मिन् अर्थे निर्मितः अयम् 'अन्ध' शब्दः ततः समासे प्रयुज्यते । 

