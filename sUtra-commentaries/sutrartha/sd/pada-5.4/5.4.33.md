---
index: 5.4.33
sutra: कालाच्च

---
'काल' इति कृष्णवर्णस्य अन्यत् नाम । (The word काल here refers to 'black color' and not the 'time') । अस्मात् शब्दात्' अनित्यः वर्णः' तथा 'रक्तः' एतयोः सन्दर्भयोः स्वार्थे कन्-प्रत्ययः भवति । क्रमेण पश्यामः -

1. यदि कस्यचन पदार्थस्य वर्णः मूलरूपेण कालः नास्ति, परन्तु प्रकृतिवशात् सः पदार्थः कञ्चित् समयम् यावत् कालवर्णस्य भासते, तर्हि तादृशस्य पदार्थस्य वर्णस्य निर्देशार्थम् 'काल' शब्दात् स्वार्थे कन्-प्रत्ययः भवति । यथा - अनित्यः कालः वर्णः स एव कालकः । An entity that is not always black in color, but turns black for some time, is described by the word कालक ।

यथा -  लज्जया तस्य मुखम् कालकम् सञ्जातम् ।  His face turned black due to shame.

2.  'रक्त' इत्युक्ते वर्णेन लिप्तम् (colored). । यत्र किञ्चन वस्तु मूलरूपेण कालवर्णस्य नास्ति परन्तु रक्तेन तस्य वर्णपरिवर्तनं कृत्वा कालवर्णः विधीयते, तत्र तादृशस्य वर्णस्य निर्देशार्थम् कालशब्दात् स्वार्थे कन्-प्रत्ययः भवति ।

यथा - कालेन रक्तम् कम्बलम् तत् कालकम् कम्बलम् ।

स्त्रीप्रत्ययान्तात् 'काली' शब्दात् अपि स्वार्थे कन्-प्रत्ययः अनेन सूत्रेण भवितुमर्हति । यथा -

वर्णेन रक्ता काली शाटिका

= काली + कन् + टाप् [_अजाद्यतष्टाप्_ [[4.1.4]] इति टाप्]

→ कालिक + आ [_केऽणः_ [[7.4.13]] इति ह्रस्वादेशः]

→ कालिका [_अकः सवर्णे दीर्घः_ [[6.1.101]] इति सवर्णदीर्घः]

स्मर्तव्यम् - _समर्थानां प्रथमाद्वा_ [[4.1.82]] इत्यनया महाविभाषया अत्र प्रत्ययः विकल्प्यते, अतः 'कालम् मुखम्' इति प्रयोगः अपि साधु । 