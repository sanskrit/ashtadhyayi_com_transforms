---
index: 5.4.97
sutra: उपमानादप्राणिषु

---
यस्मिन् तत्पुरुषसमासे 'श्वन्' इति शब्दः 'उपमानम्' अस्मिन् अर्थे प्रयुज्यते, तथा च यत्र समस्तपदेन प्राणिनः निर्देशः न भवति, तत्र 'टच्' इति समासान्तप्रत्ययः क्रियते । 

यथा - 

आकर्षः श्वा इव [A wooden object is just like a dog - शुनः प्रतिकृतिः इत्याशयः । अत्र _उपमितं व्याघ्रादिभिः सामान्याप्रयोगे_ [[2।1।56]] इत्यनेन तत्पुरुषसमासः भवति ।]  

→ आकर्ष + श्वन् + टच [वर्तमानसूत्रेण समासान्तः टच्-प्रत्ययः]

→ आकर्ष + श्व् + अ [_नस्तद्धिते_ [[6।4।144]] इति टिलोपः]

→ आकर्षश्व

आकर्षः श्वा इव सः आकर्षश्व । A wooden instrument that resembles a dog is called आकर्षश्व. 



एवमेव, फलकं श्वा इव  = फलकश्वः इत्यपि सिद्ध्यति । 

      

अस्मिन् सूत्रे 'अप्राणिषु' इति निर्दिश्यते, अतः 'वानरः श्वा इव' (A monkey that looks just like a dog) इत्यत्र टच्-प्रत्ययः न भवति । वानरः श्वा इव सः वानरश्वा ।अत्र 'वानर + श्वन् → वानरश्वन्' इति समासः जायते । 

                       