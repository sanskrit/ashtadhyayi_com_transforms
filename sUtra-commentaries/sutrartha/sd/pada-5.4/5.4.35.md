---
index: 5.4.35
sutra: वाचो व्याहृतार्थायाम्

---
'व्याहृता' इत्युक्ते 'पूर्वप्रकाशिता' / 'अन्येन उक्ता' । यः सन्देशः  केनचितम् पूर्वमेव कथितः अस्ति, तादृशः सन्देशः 'व्याहृतः सन्देशः' नाम्ना ज्ञायते । एतादृशस्य सन्देशस्य निर्देशार्थम् 'वाच्' शब्दात् स्वार्थे 'ठक्' प्रत्ययः भवति ।

प्रक्रिया इयम् -

पूर्वमुक्ता वाक्

= वाच्  + ठक्

→ वाच्  + इक [_ठस्येकः_ [[7.3.50]] इति इक्-आदेशः]

→ वाचिक

यथा - दूतः मन्त्रिणः वाचिकम् कथयति । अत्र मन्त्रिणा उक्ता वाक् दूतेन पुनः कथ्यते, अतः तस्य वाचः निर्देशः 'वाचिकम्' इत्यनेन क्रियते ।

राजा वाचिकम् श्रुणोति ।

स्त्रीत्वे विवक्षिते _टिड्ढाणञ्..._ [[4.1.15]] इत्यनेन ङीप्-प्रत्यये कृते 'वाचिकी' इति शब्दः सिद्ध्यति । यथा -  जनाः वाचिकीम् गीताम् पठन्ति ।

यदि 'व्याहृता' इति अर्थः नापेक्षते, तर्हि वर्तमानसूत्रस्य प्रयोगः नैव भवति । यथा - देवदत्तस्य मधुरा वाक् ।

स्मर्तव्यम् - _समर्थानां प्रथमाद्वा_ [[4.1.82]] इत्यनेन अत्र प्रत्ययविधानम् विकल्प्यते, अतः 'वाक्' इत्यस्य शब्दस्य प्रयोगः अपि अस्मिन् विषये भवितुमर्हति । यथा - दूतः मन्त्रिणः वाचम् कथयति ।

