---
index: 5.4.26
sutra: अतिथेर्ञ्यः

---
'अतिथये इदम्' अस्मिन् अर्थे चतुर्थीसमर्थात् 'अतिथि' शब्दात् ञ्य-प्रत्ययः भवति । 



अतिथ्यर्थम् / अतिथये इदम्

= अतिथि + ञ्य

→ आतिथि + य [_तद्धितेष्वचामादेः_ [[7।2।117]] इति आदिवृद्धिः]

→ आतिथ् + य [_यस्येति च_ [[6।4।148]] इति इकारलोपः]

→ आतिथ्य ।



अतिथे इदमातिथ्यम् । A warm welcome extended to a guest is called  आतिथ्य । 



स्मर्तव्यम् - यद्यपि इदम् सूत्रम् स्वार्थिकप्रकरणे विद्यते, तथाप्यत्र प्रत्ययः स्वार्थे न विधीयते, अपितु चतुर्थीसमर्थात् 'इदम्' अस्मिन् अर्थे विधीयते ।