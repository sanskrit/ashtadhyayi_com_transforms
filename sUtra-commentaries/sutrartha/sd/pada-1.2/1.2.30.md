---
index: 1.2.30
sutra: नीचैरनुदात्तः

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'अनुदात्तः' इति संज्ञा । यस्य स्वरस्य उच्चारणम् उच्चारणस्थानस्य केवलम् अधोभागात् भवति, तस्य स्वरस्य 'अनुदात्तः' इति संज्ञा भवति । यथा - 



1) अवर्णस्य उच्चारणस्थानम् कण्ठः । अतः कण्ठस्य अधोभागात् सम्पद्यमानः 'अ', 'आ' उत 'अ3' इति स्वरः अनुदात्तसंज्ञकः भवति । 

2) इवर्णस्य उच्चारणस्थानम् तालु । अतः तालुनः अधोभागात् सम्पद्यमानः 'इ', 'ई' उत 'इ3' इति स्वरः अनुदात्तसंज्ञकः भवति । 

3) उवर्णस्य उच्चारणस्थानम् ओष्ठौ । अतः तालुनः अधोभागात् सम्पद्यमानः 'इ', 'ई' उत 'इ3' इति स्वरः अनुदात्तसंज्ञकः भवति । 

4) ऋवर्णस्य उच्चारणस्थानम् मूर्धा । अतः ओष्ठयोः अधोभागात् सम्पद्यमानः 'उ', 'ऊ' उत 'उ3' इति स्वरः अनुदात्तसंज्ञकः भवति ।  

5) एवर्णस्य, ऐवर्णस्य च उच्चारणस्थानम् कण्ठः तालु च  । अतः कण्ठस्य तालुनः च अधोभागात् सम्पद्यमानाः 'ए', 'ए3', 'ऐ', 'ऐ3' एते स्वराः अनुदात्तसंज्ञकाः भवन्ति । 

6) ओवर्णस्य औवर्णस्य च उच्चारणस्थानम् कण्ठः औष्ठौ च । अतः कण्ठस्य ओष्ठयोः च अधोभागात् सम्पद्यमानाः 'ओ', 'ओ3', 'औ', 'औ3' एते स्वराः अनुदात्तसंज्ञकाः भवन्ति । 



अनेन प्रकारेण निर्दिष्टस्य स्थानस्य <b>केवलम् अधोभागात्</b> यदि स्वरस्य उच्चारणम् भवति, तर्हि सः स्वरः 'अनुदात्तः' नाम्ना ज्ञायते ।



भिन्नेषु सूत्रेषु स्वराणाम् उच्चारणविशेषं निदर्शयितुम् 'अनुदात्त'संज्ञायाः प्रयोगः कृतः दृश्यते । यथा, _अनुदात्तौ सुप्पितौ_ [[3।1।4]] इति सूत्रेण सर्वेषु सुप्-प्रत्ययेषु श्रूयमाणः स्वरः अनुदात्तसंज्ञां प्राप्नोति । इत्युक्ते, एतेषाम् उच्चारणसमये उच्चारणस्थानस्य केवलम् अधोभागस्यैव प्रयोगः करणीयः - इत्याशयः । 



ज्ञातव्यम् -

1. स्वराणाम् आहत्य त्रयः बाह्यप्रयत्नाः सन्ति - उदात्तः, अनुदात्तः, स्वरितः । एतेषु 'अनुदात्तः' इत्यस्य व्याख्या अनेन सूत्रेण दीयते । 'उदात्तः' इत्यस्य व्याख्या _उच्चैरुदात्तः_ [[1।2।29]] इत्यनेन, तथा च 'स्वरितः' इत्यस्य व्याख्या _समाहारः स्वरितः_ [[1।2।31]] इत्यनेन दीयते । 

2. अनुदात्तः इत्युक्ते 'अस्पष्टः स्वरः उत लघुध्वनौ उक्तः स्वरः उत शनैः उक्तः स्वरः' इति न । अनुदात्तः does not mean low volume.  It means 'low pitch' .

3. स्वरस्य अनुदात्तभेदस्य निर्देशार्थम् अधोरेखा दीयते । यथा, 'अ॒' इति अनुदात्तः अकारः । एवमेव 'ई॒' इति अनुदात्तः ईकारः । 'ऐ॒' इति अनुदात्तः ऐकारः ।  



