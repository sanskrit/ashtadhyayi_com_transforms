---
index: 1.2.45
sutra: अर्थवदधातुरप्रत्ययः प्रातिपदिकम्

---
अनेन सूत्रेण प्रातिपदिकसंज्ञा दीयते । किमपि अर्थवत् शब्दस्वरूपम्, यः धातुः प्रत्ययान्तः वा नास्ति, प्रातिपदिकसंज्ञं भवति । 



किम् नाम धातुः? _भूवादयो धातवःः_ [[1।3।1]] तथा _सनाद्यन्ताः धातवः_ [[3।1।32]] इत्येतयोः धातुसंज्ञा दीयते । धातुपाठे उपस्थिताः क्रियावाचिनः शब्दाः, तथा सनादि-प्रत्ययान्तशब्दाः धातुसंज्ञकाः भवन्ति । एतादृशाः शब्दाः, यद्यपि अर्थवन्तः सन्ति, तथापि तेषां प्रातिपदिकसंज्ञा न भवति । यथा - कृ, गम्, भू एतयोः क्रियावाचिनि अर्थे प्रातिपदिकसंज्ञा न भवति ।



किम् नाम प्रत्ययः? _प्रत्ययः_ [[3।1।1]] अस्मिन् अधिकारे सर्वे प्रत्ययाः उच्यन्ते । एते सर्वे प्रकृतेः अनन्तरमागच्छन्ति । यस्य शब्दस्य अन्ते कश्चन प्रत्ययः अस्ति, सः शब्दः प्रत्ययान्तः अस्ति इत्युच्यते । यथा - 'रामः' अयं 'सुँ' इति सुप्-प्रत्ययान्तः शब्दः अस्ति । तथा च, 'पठति' अयं 'तिप्' इति तिङ्-प्रत्ययान्तः शब्दः अस्ति । एतादृशानाम् प्रत्ययानाम् प्रत्ययान्तानाम् च अनेन सूत्रेण प्रातिपदिकसंज्ञा न भवति ।

              

ये शब्दाः धातुसंज्ञकाः अपि न सन्ति, प्रत्ययाः न सन्ति, प्रत्ययान्ताः अपि च न सन्ति, परन्तु कञ्चन अर्थं स्वीकुर्वन्ति, ते शब्दाः 'अर्थवन्तः' सन्ति, अतः तेषामनेन सूत्रेण प्रातिपदिकसंज्ञा भवति । यथा - पुरुष, डित्थ, कपित्थ ।  



प्रातिपदिकसंज्ञायाः प्रयोगः _ नलोपः प्रातिपदिकान्तस्य_ [[8।2।7]], _प्रातिपदिकार्थलिङ्गपरिमाणवचनमात्रे प्रथमा_ [[2।3।46]], _प्रातिपदिकान्तनुम्विभक्तिषु च_ [[8।4।11]] एतादृशेषु सूत्रेषु कृतः अस्ति ।           



ज्ञातव्यम् - 

1. संस्कृते प्रायः सर्वे शब्दाः प्रत्ययान्ताः एव सन्ति । <ऽसर्वे शब्दाः धातुजःऽ>  इति शाकटायनमुनिना उच्यते । इत्युक्ते, प्रायः सर्वेषां शब्दानां निर्माणम्  धातोः कञ्चन कृत्प्रत्ययम् / तद्धितप्रत्ययम् / उणादिप्रत्ययम्  कृत्वा एव भवति । एतादृशाः शब्दाः वस्तुतः प्रत्ययान्ताः सन्ति, अतः अनेन सूत्रेण ते प्रातिपदिकसंज्ञां न प्राप्नुवन्ति ।  ये शब्दाः भाषायमव्युत्पन्नाः सन्ति, केवलं तेषामेव शब्दानामनेन सूत्रेण प्रातिपदिकसंज्ञा भवति । अतः अस्य सूत्रस्य उदाहरणानि बहू न्यूनानि सन्ति ।

 

2. _ येन विधिस्तदन्तस्य _ [[1।1।72]] अनेन सूत्रेण  'प्रत्यय' शब्देन प्रत्ययान्तस्य अपि ग्रहणम् भवति ।



3. अस्मिन् सूत्रे 'अर्थवत्' अयम् नपुंसकलिङ्गवाची शब्दः 'शब्दस्वरूपम्' इत्यस्य विशेषणरूपेण स्वीक्रियते । 'अधातुः' तथा 'अप्रत्ययः' एतौ अपि अस्य एव विशेषणौ, परन्तु एतौ द्वौ शब्दौ नञ्-तत्पुरुषसमानेन जायेते, अतः _परवल्लिङ्गं द्वन्द्वतत्पुरुषयोः_ [[2।4।26]] इत्यनेन तयोः पुंलिङ्गे एव प्रयोगः भवति । 