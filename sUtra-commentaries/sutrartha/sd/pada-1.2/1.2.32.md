---
index: 1.2.32
sutra: तस्यादित उदात्तमर्धह्रस्वम्

---
स्वरित-स्वरस्य आदितः अर्धभागः उदात्तः ज्ञेयः, शेषः अर्धभागः च अनुदात्तः ज्ञेयः ।



अस्मिन् सूत्रे 'ह्रस्व' शब्दस्य अर्थः किम्, अस्मिन् विषये पक्षद्वयमस्ति ।



1) कौमुद्यां दीक्षितः वदति - 'अर्धह्रस्व' इत्युक्ते 'अर्धभागः'  । अतः स्वरित-स्वरस्य आदितः अर्धभागः उदात्तः ज्ञातव्यः, शेषः अर्धभागः अनुदात्तः ज्ञेयः । यथा - 

ह्रस्वः स्वरितः स्वरः = एकमात्रिक = 0.5 मात्रा उदात्तः + 0.5 मात्रा अनुदात्तः ।

दीर्घः स्वरितः स्वरः = द्विमात्रिक =   1 मात्रा उदात्तः + 1 मात्रा अनुदात्तः । 

प्लुतः स्वरितः स्वरः = त्रिमात्रिकः = 1.5 मात्रा उदात्तः  + 1.5 मात्रा अनुदात्तः ।



2) प्रातिशाख्ये उच्यते - 'अर्धह्रस्व' इत्युक्ते अर्धमात्रा । अतः स्वरित-स्वरस्य केवलं आदितः अर्धमात्रिकः भागः  उदात्तः ज्ञातव्यः, अन्यश्च सर्वः अनुदात्तः ज्ञातव्यः । यथा - 

ह्रस्वः स्वरितः स्वरः = एकमात्रिक = 0.5 मात्रा उदात्तः + 0.5 मात्रा अनुदात्तः ।

दीर्घः स्वरितः स्वरः = द्विमात्रिक =  0.5  मात्रा उदात्तः + 1.5 मात्रा अनुदात्तः । 

प्लुतः स्वरितः स्वरः = त्रिमात्रिकः = 0.5 मात्रा उदात्तः  + 2.5 मात्रा अनुदात्तः ।



द्वयोः पक्षयोः प्रयोगः भिन्नेषु स्थलेषु कृतः दृश्यते । 