---
index: 1.2.29
sutra: उच्चैरुदात्तः

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'उदात्तः' इति संज्ञा । यस्य स्वरस्य उच्चारणम् उच्चारणस्थानस्य केवलम् ऊर्ध्वभागात् भवति, तस्य स्वरस्य 'उदात्तः' इति संज्ञा भवति । यथा - 



1) अवर्णस्य उच्चारणस्थानम् कण्ठः । अतः कण्ठस्य ऊर्ध्वभागात् सम्पद्यमानः 'अ', 'आ' उत 'अ3' इति स्वरः उदात्तसंज्ञकः भवति । 

2) इवर्णस्य उच्चारणस्थानम् तालु । अतः तालुनः ऊर्ध्वभागात् सम्पद्यमानः 'इ', 'ई' उत 'इ3' इति स्वरः उदात्तसंज्ञकः भवति । 

3) उवर्णस्य उच्चारणस्थानम् ओष्ठौ । अतः तालुनः ऊर्ध्वभागात् सम्पद्यमानः 'इ', 'ई' उत 'इ3' इति स्वरः उदात्तसंज्ञकः भवति । 

4) ऋवर्णस्य उच्चारणस्थानम् मूर्धा । अतः ओष्ठयोः ऊर्ध्वभागात् सम्पद्यमानः 'उ', 'ऊ' उत 'उ3' इति स्वरः उदात्तसंज्ञकः भवति ।  

5) एवर्णस्य, ऐवर्णस्य च उच्चारणस्थानम् कण्ठः तालु च  । अतः कण्ठस्य तालुनः च ऊर्ध्वभागात् सम्पद्यमानाः 'ए', 'ए3', 'ऐ', 'ऐ3' एते स्वराः उदात्तसंज्ञकाः भवन्ति । 

6) ओवर्णस्य औवर्णस्य च उच्चारणस्थानम् कण्ठः औष्ठौ च । अतः कण्ठस्य ओष्ठयोः च ऊर्ध्वभागात् सम्पद्यमानाः 'ओ', 'ओ3', 'औ', 'औ3' एते स्वराः उदात्तसंज्ञकाः भवन्ति । 



अनेन प्रकारेण निर्दिष्टस्य स्थानस्य <b>केवलम् ऊर्ध्वभागात्</b> यदि स्वरस्य उच्चारणम् भवति, तर्हि सः स्वरः 'उदात्तः' नाम्ना ज्ञायते ।



भिन्नेषु सूत्रेषु स्वराणाम् उच्चारणविशेषं निदर्शयितुम् 'उदात्त'संज्ञायाः प्रयोगः कृतः दृश्यते । यथा, _लुङ्लङ्लृङ्क्ष्वडुदात्तः_ [[6।4।71]] इति सूत्रेण लङ्लकारस्य रूपेषु दृश्यमानः 'अट्' इति आगमः उदात्तसंज्ञां प्राप्नोति ।  इत्युक्ते, अस्य उच्चारणसमये उच्चारणस्थानस्य केवलम् ऊर्ध्वभागस्यैव प्रयोगः करणीयः - इत्याशयः । 



ज्ञातव्यम् -

1. स्वराणाम् आहत्य त्रयः बाह्यप्रयत्नाः सन्ति - उदात्तः, अनुदात्तः, स्वरितः । एतेषु 'उदात्तः' इत्यस्य व्याख्या अनेन सूत्रेण दीयते । 'अनुदात्तः' इत्यस्य व्याख्या _नीचैरनुदात्तः_ [[1।2।30]] इत्यनेन, तथा च 'स्वरितः' इत्यस्य व्याख्या _समाहारः स्वरितः_ [[1।2।31]] इत्यनेन दीयते । 

2. उदात्तः इत्युक्ते 'उच्चैः उक्तः स्वरः' इति न । उदात्तः does not mean loud noise or high pitch noise.  वस्तुतस्तु उदात्तः इति 'middle pitch' अस्ति । 

3. अस्य लेखनसमये स्वरस्य अधः उत उपरि किमपि चिह्नम् न दीयते । यथा - 'अ' इति उदात्तः स्वरः । 



