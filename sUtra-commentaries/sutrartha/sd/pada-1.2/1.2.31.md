---
index: 1.2.31
sutra: समाहारः स्वरितः

---
व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति 'स्वरितः' इति संज्ञा । यस्य स्वरस्य उच्चारणम् उच्चारणस्थानस्य ऊर्ध्वभागस्य अधोभागस्य च (उभयोः) साहाय्येन  भवति, तस्य स्वरस्य 'स्वरितः' इति संज्ञा भवति । यथा - 



1) अवर्णस्य उच्चारणस्थानम् कण्ठः । अतः कण्ठस्य ऊर्ध्वाधोभागाभ्याम्  सम्पद्यमानः 'अ', 'आ' उत 'अ3' इति स्वरः स्वरितसंज्ञकः भवति । 

2) इवर्णस्य उच्चारणस्थानम् तालु । अतः तालुनः ऊर्ध्वाधोभागाभ्याम्  सम्पद्यमानः   'इ', 'ई' उत 'इ3' इति स्वरः स्वरितसंज्ञकः भवति । 

3) उवर्णस्य उच्चारणस्थानम् ओष्ठौ । अतः तालुनः ऊर्ध्वाधोभागाभ्याम्  सम्पद्यमानः  'इ', 'ई' उत 'इ3' इति स्वरः स्वरितसंज्ञकः भवति । 

4) ऋवर्णस्य उच्चारणस्थानम् मूर्धा । अतः ओष्ठयोः ऊर्ध्वाधोभागाभ्याम्  सम्पद्यमानः  'उ', 'ऊ' उत 'उ3' इति स्वरः स्वरितसंज्ञकः भवति ।  

5) एवर्णस्य, ऐवर्णस्य च उच्चारणस्थानम् कण्ठः तालु च  । अतः कण्ठस्य तालुनः च ऊर्ध्वाधोभागाभ्याम्  सम्पद्यमानाः  'ए', 'ए3', 'ऐ', 'ऐ3' एते स्वराः स्वरितसंज्ञकाः भवन्ति । 

6) ओवर्णस्य औवर्णस्य च उच्चारणस्थानम् कण्ठः औष्ठौ च । अतः कण्ठस्य ओष्ठयोः च ऊर्ध्वाधोभागाभ्याम्  सम्पद्यमानाः  'ओ', 'ओ3', 'औ', 'औ3' एते स्वराः स्वरितसंज्ञकाः भवन्ति । 



अनेन प्रकारेण निर्दिष्टस्य स्थानस्य <b>ऊर्ध्वभागात् तथा अधोभागात् एकत्ररूपेण</b> यदि स्वरस्य उच्चारणम् भवति, तर्हि सः स्वरः 'स्वरितः' नाम्ना ज्ञायते ।



भिन्नेषु सूत्रेषु स्वराणाम् उच्चारणविशेषं निदर्शयितुम् 'स्वरित'संज्ञायाः प्रयोगः कृतः दृश्यते । यथा, _तित्स्वरितम्_ [[6।1।185]] इति सूत्रेण 'यत्' इति प्रत्यये विद्यमानः यकारोत्तरः अकारः स्वरितसंज्ञां  प्राप्नोति । इत्युक्ते, 'यत्'प्रत्ययस्य अकारस्य उच्चारणसमये उच्चारणस्थानस्य ऊर्ध्वभागस्य अधोभागस्य च (उभयोः) प्रयोगः करणीयः - इत्याशयः । 



ज्ञातव्यम् -

1. स्वराणाम् आहत्य त्रयः बाह्यप्रयत्नाः सन्ति - उदात्तः, अनुदात्तः, स्वरितः । एतेषु 'स्वरितः' इत्यस्य व्याख्या अनेन सूत्रेण दीयते । 'उदात्तः' इत्यस्य व्याख्या _उच्चैरुदात्तः_ [[1।2।29]] इत्यनेन, तथा च 'अनुदात्तः' इत्यस्य व्याख्या _नीचैरनुदात्तः_ [[1।2।30]] इत्यनेन दीयते । 

2. स्वरितः इत्युक्ते 'सुस्वरः स्वरः' इति न । स्वरित does not mean a musical tone. It simply means 'high pitch'.

3. स्वरस्य स्वरितभेदस्य निर्देशार्थम् ऊर्ध्वरेखा दीयते । यथा, 'अ॑' इति स्वरितः अकारः । एवमेव 'ई॑' इति स्वरितः ईकारः । 'ऐ॑' इति स्वरितः ऐकारः ।  



