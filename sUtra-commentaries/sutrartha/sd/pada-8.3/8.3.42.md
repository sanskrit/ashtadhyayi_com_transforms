---
index: 8.3.42
sutra: तिरसोऽन्यतरस्याम्

---
'तिरस्' इति शब्दः स्वरादिगणे निर्दिष्टः अस्ति । अतः _स्वरादिनिपातमव्ययम्_ [[1.1.37]] इत्यनेन अव्ययत्वे, ततश्च पदत्वे प्राप्ते अस्य सकारस्य खरि परे रुँत्वविसर्गः भवति । अस्य विसर्गस्य  _कुप्वोः ≍क ≍पौ च_ [[8.3.37]] इत्यनेन कवर्गे पवर्गे परे विकल्पेन जिह्वामूलीय-उपध्मानीयौ प्राप्ते तिरस्-शब्दस्य विषये विकल्पेन सकारादेशः अपि विधीयते । यथा - 

1. तिरस् + करोति → तिरः करोति → तिर≍करोति, तिरःकरोति, तिरस्करोति ।

2. तिरस् + पतति → तिरः पतति → तिर≍पतति, तिरःपतति, तिरस्पतति ।

 

