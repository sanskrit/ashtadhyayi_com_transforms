---
index: 8.3.9
sutra: दीर्घादटि समानपादे

---
सूत्रपाठे _मतुवसो रु सम्बुद्धौ छन्दसि_ [[8.3.1]] इत्यस्मात् सूत्रात् आरभ्य _कानाम्रेडिते_ [[8.3.12]] इति सूत्रम् यावत् द्वादशेषु सूत्रेषु 'रुँ' इति आदेशविधानम् क्रियते । अस्य <b>रुत्वप्रकरणस्य</b> इदम् नवमं सूत्रम् । <b>आकारात् परस्य पदान्तनकारस्य समानपादे विद्यमाने अट्-वर्णे परे वैदिकप्रक्रियायां  विकल्पेन रुँत्वम् भवति </b> — इति अस्य सूत्रस्य अर्थः ।

अस्मिन् सूत्रे विद्यमानः 'समानपादे' इति शब्दः वैदिक-ऋचाम् पादस्य निर्देशं करोति ।  इत्युक्ते, यदि वेदमन्त्रस्य कस्मिंश्चित् पादे दीर्घस्वरात् अनन्तरम् पदान्तनकारः विद्यते, तस्मात् अनन्तरम् संहितायाम् तस्मिन्नेव पादे अट्-वर्णः अपि च विद्यते, तर्हि तस्य नकारस्य विकल्पेन ऋत्वम् भवति (इत्युक्ते, केषुचन स्थलेषु रुँत्वम् कृत्वा रूपं सिद्ध्यति, केषुचन अन्येषु स्थलेषु रुँत्वं विना रूपं सिद्ध्यति — इति अत्र आशयः अस्ति) ।  यथा —

1. <hl>देवाँ अच्छा सुमती</hl> (ऋग्वेदः 4.1.2) — इत्यत्र <qt>देवाँ अच्छा</qt> इति प्रयोगः इत्थं सिद्ध्यति —

<pr>

देवान् + अच्छा 

→ देवारुँ + अच्छा [_दीर्घादटि समानपादे_ [[8.3.9]] इति वैकल्पिकं रुँत्वम् ]

→ देवाँरुँ + अच्छा [_आतोऽटि नित्यम्_ [[8.3.3]] इति नित्यम् अनुनासिकत्वम्] । अत्र अनुनासिकाभावः न विद्यते अतः अत्र _अत्रानुनासिकः पूर्वस्य तु वा_ [[8.3.2]] इत्यनेन अनुस्वारः अपि न सम्भवति । 

→ देवाँय् + अच्छा [_भोभगोअघोअपूर्वस्य योऽशि_ [[8.3.17]] इति यकारादेशः]

→ देवाँ अच्छा [_लोपः शाकल्यस्य_ [[8.3.19]] इति यकारलोपः]

</pr>

2. <hl>आदित्यान् याचिषामहे</hl> (ऋग्वेदः 8.67.1) - अत्र <qt>आदित्यान् + याचिषामहे</qt> इत्यत्र यद्यपि पदान्तकारात् परः अट्-वर्णः समानपादे विद्यते, तथापि अत्र नकारस्य रुँत्वम् कृतम् नास्ति । अयम् रुँत्वाभावः अपि _दीर्घादटि समानपादे_ [[8.3.9]] इत्यनेनैव विकल्पेन सिद्ध्यति । 

<note>प्रकृतसूत्रेण रुँत्वे कृते _आतोऽटि नित्यम्_ [[8.3.3]] इति नित्यम् अनुनासिकत्वम् एव सम्भवति । एवमेव, _आतोऽटि नित्यम्_ [[8.3.3]]  इति सूत्रस्य प्रसक्तिः प्रकृतसूत्रस्य प्रयोगात् अनन्तरम् एव सम्भवति । The रुँ created by the current sutra must always be converted to अनुनासिक using the _आतोऽटि नित्यम्_ [[8.3.3]] sutra ;  and the only use of _आतोऽटि नित्यम्_ [[8.3.3]] sutra is to convert the रुँ of the current sutra to अनुनासिक. </note>