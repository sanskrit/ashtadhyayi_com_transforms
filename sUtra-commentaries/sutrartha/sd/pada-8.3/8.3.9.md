---
index: 8.3.9
sutra: दीर्घादटि समानपादे

---
अस्मिन् सूत्रे प्रयुक्तः 'समानपादे' शब्दः वेदमन्त्रस्य पादस्य विषये अस्ति । यदि वेदमन्त्रस्य कस्मिंश्चित् पादेव पादे दीर्घस्वरात् अनन्तरम् पदान्तनकारः आगच्छति, तस्मात् अनन्तरम् संहितायाम् तस्मिन्नेव पादे अट्-वर्णः अस्ति, तर्हि तस्य नकारस्य विकल्पेन ऋत्वम् भवति (इत्युक्ते, केषुचन स्थलेषु भवति, केषुचन स्थलेषु च न भवति) - इति अस्य सूत्रस्य अर्थः ।



यथा - 

1. 'देवाँ अच्छा सुमती' (ऋग्वेदः 4.1.2) - अत्र 'देवान् + अच्छा' इत्यत्र नकारस्य वर्तमानसूत्रेण रूँत्वम् भवति । अग्रे _आतोऽटि नित्यम्_ [[8।3।3]] इत्यनेन नित्यमनुनासिकादेशं कृत्वा अग्रे रेफस्य _भो भगो अघोऽपूर्वस्य योऽशि_ [[8।3।17]] इति यकारः, तथा _लोपः शाकल्यस्य_ [[8।3।19]] इति यकारलोपं कृत्वा 'देवाँ अच्छा' इति सिद्ध्यति ।



2. 'आदित्यान् याचिषामहे' (ऋग्वेदः 8.67.1) - अत्र आदित्यान् + याचिषामहे इत्यत्र नकारस्य वर्तमानसूत्रेण रूँत्वम् न भवति ।

