---
index: 8.3.28
sutra: ङ्णोः कुक्टुक् शरि

---
<pt>

<b>शर्</b> = श् , ष् , स्

</pr>

पदान्तङकारस्य संहितायाम् श्/ष्/स्-वर्णे परे <b>विकल्पेन</b> कुक्-आगमः भवति, पदान्तणकारस्य च संहितायाम् श्/ष्/स्-वर्णे परे <b>विकल्पेन</b> टुक्-आगमः भवति । द्वौ अपि एतौ आगमौ कितौ स्तः, अतः _आद्यन्तौ टकितौ_ [[1.1.46]] इत्यनेन एतौ स्थानिनः अनन्तरम् विधीयेते ।  उदाहरणानि क्रमेण एतानि  —

<hlb>1. शकारे परे आगमविधानम् </hlb>

i) <qt>प्राङ्</qt> (east) इत्यस्मात् शब्दात् <qt>शेते</qt> शब्दे परे पदान्तङकारस्य कुक्-आगमः भवति ।

<pr>

प्राङ् + शेते [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]

→ प्राङ् + कुक् + शेते [_ङ्णोः कुक्टुक् शरि_ [[8.3.28]] इति सूत्रेण पदान्तङकारस्य विकल्पेन कुक्-आगमः । _आद्यन्तौ टकितौ_ [[1.1.46]] इति अन्त्यावयवः]

→ प्राङ् + क् + शेते [अन्तिमककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ प्राङ् + क् / ख् + शेते  [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]

→ प्राङ्क्शेते / प्राङ्ख्शेते [वर्णमेलनम् । अत्र खकारस्य विधानसामर्थ्यात् _खरि च_ [[8.4.55]] इति चर्त्वम् न विधीयते ।]

<br>

पक्षे कुगागमं विना <qt>प्राङ्शेते</qt> इत्यपि रूपं सिद्ध्यति ।

</pr>

ii) <qt>सुगण्</qt> (the one who counts well) इत्यस्मात् शब्दात् <qt>शेते</qt> शब्दे परे पदान्तणकारस्य टुक्-आगमः भवति ।

<pr>

सुगण् + शेते [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।

→ सुगण् + टुक् + शेते [_ङ्णोः कुक्टुक् शरि_ [[8.3.28]] इति सूत्रेण पदान्तणकारस्य विकल्पेन टुक्-आगमः । _आद्यन्तौ टकितौ_ [[1.1.46]] इति अन्त्यावयवः । <b>अस्मिन् आगमे विद्यमानः टकारः इत्संज्ञकः नास्ति, केवलम् ककारः एव इत्संज्ञकः अस्ति । अतः अयम् आगमः कित्-आगमः अस्ति, न हि टित्-आगमः ।</b>]

→ सुगण् + ट् + शेते [ककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ सुगण् + ट् / ठ् + शेते   [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र टकारस्य विकल्पेन ठकारादेशः अपि सम्भवति ।]

→ सुगणट्शेते / सुगणठ्शेते [वर्णमेलनम् । अत्र ठकारस्य विधानसामर्थ्यात् _खरि च_ [[8.4.55]] इति चर्त्वम् न विधीयते ।]

<br>

पक्षे टुगागमं विना <qt>सुगण्शेते</qt> इत्यपि रूपं सिद्ध्यति ।

</pr>

<hlb>2. षकारे परे आगमविधानम् </hlb>

i) <qt>प्राङ्</qt> (east) इत्यस्मात् शब्दात् <qt>षष्ठ</qt> शब्दे परे पदान्तङकारस्य कुक्-आगमः भवति ।

<pr>

प्राङ् + षष्ठः [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]

→ प्राङ् + कुक् + षष्ठः [_ङ्णोः कुक्टुक् शरि_ [[8.3.28]] इति सूत्रेण पदान्तङकारस्य विकल्पेन कुक्-आगमः । _आद्यन्तौ टकितौ_ [[1.1.46]] इति अन्त्यावयवः]

→ प्राङ् + क् + षष्ठः [अन्तिमककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ प्राङ् + क् / ख् + षष्ठः  [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]

→ प्राङ्क्षष्ठः / प्राङ्ख्षष्ठः  [वर्णमेलनम् । अत्र खकारस्य विधानसामर्थ्यात् _खरि च_ [[8.4.55]] इति चर्त्वम् न विधीयते ।]

<br>

पक्षे कुगागमं विना <qt>प्राङ्षष्ठः</qt> इत्यपि रूपं सिद्ध्यति ।

</pr>

ii) <qt>सुगण्</qt> (the one who counts well) इत्यस्मात् शब्दात् <qt>षष्ठ</qt> शब्दे परे पदान्तणकारस्य टुक्-आगमः भवति ।

<pr>

सुगण् + षष्ठः [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।

→ सुगण् + टुक् + षष्ठः [_ङ्णोः कुक्टुक् शरि_ [[8.3.28]] इति सूत्रेण पदान्तणकारस्य विकल्पेन टुक्-आगमः । _आद्यन्तौ टकितौ_ [[1.1.46]] इति अन्त्यावयवः ।]

→ सुगण् + ट् + षष्ठः [ककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ सुगण् + ट् / ठ् + षष्ठः  [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र टकारस्य विकल्पेन ठकारादेशः अपि सम्भवति ।]

→ सुगणट्षष्ठः / सुगणठ्षष्ठः [वर्णमेलनम् । अत्र ठकारस्य विधानसामर्थ्यात् _खरि च_ [[8.4.55]] इति चर्त्वम् न विधीयते ।]

<br>

पक्षे टुगागमं विना <qt>सुगण्षष्ठः</qt> इत्यपि रूपं सिद्ध्यति ।

</pr>

<hlb>3. सकारे परे आगमविधानम् </hlb>

i) <qt>प्राङ्</qt> (east) इत्यस्मात् शब्दात् <qt>सप्तमः</qt> शब्दे परे पदान्तङकारस्य कुक्-आगमः भवति ।

<pr>

प्राङ् + सप्तमः [प्राङ् इति प्राञ्च्-शब्दस्य प्रथमैकवचनस्य रूपम् । अतः अस्य पदसंज्ञा विद्यते ।]

→ प्राङ् + कुक् + सप्तमः [_ङ्णोः कुक्टुक् शरि_ [[8.3.28]] इति सूत्रेण पदान्तङकारस्य विकल्पेन कुक्-आगमः । _आद्यन्तौ टकितौ_ [[1.1.46]] इति अन्त्यावयवः]

→ प्राङ् + क् + सप्तमः [अन्तिमककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ प्राङ् + क् / ख् + सप्तमः [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]

→ प्राङ्क्सप्तमः / प्राङ्ख्सप्तमः [वर्णमेलनम् । अत्र खकारस्य विधानसामर्थ्यात् _खरि च_ [[8.4.55]] इति चर्त्वम् न विधीयते ।]

<br>

पक्षे कुगागमं विना <qt>प्राङ्सप्तमः</qt> इत्यपि रूपं सिद्ध्यति । 

</pr>

ii) <qt>सुगण्</qt> (the one who counts well) इत्यस्मात् शब्दात् <qt>सप्तमः</qt> शब्दे परे पदान्तणकारस्य टुक्-आगमः भवति ।

<pr>

सुगण् + सप्तमः [सु-उपसर्गपूर्वकात् गण्-धातोः क्विप्-प्रत्यये कृते  'सुगण्' इति प्रातिपदिकं सिद्ध्यति, तस्य प्रथमैकवचनम् 'सुगण् ' इत्यस्य पदसंज्ञा विद्यते ।

→ सुगण् + टुक् + सप्तमः [_ङ्णोः कुक्टुक् शरि_ [[8.3.28]] इति सूत्रेण पदान्तणकारस्य विकल्पेन टुक्-आगमः । _आद्यन्तौ टकितौ_ [[1.1.46]] इति अन्त्यावयवः ।]

→ सुगण् + ट् + सप्तमः [ककारस्य _हलन्त्यम्_ [[1.3.3]] इति इत्संज्ञा । _तस्य लोपः_ [[1.3.9]] इति लोपः । उकारः उच्चारणार्थः, सः अपि लुप्यते ।]

→ सुगण् + ट / ठ् + सप्तमः  [<!चयो द्वितीयाः शरि पौष्करसादेरिति वाच्यम्!> अनेन वार्त्तिकेन अत्र ककारस्य विकल्पेन खकारादेशः अपि सम्भवति ।]

→ सुगणट्सप्तमः / सुगणठ्सप्तमः [वर्णमेलनम् । अत्र पदान्तटकारात् / पदान्तठकारात् परस्य सकारस्य ष्टुत्वम् _न पदान्ताट्टोरनाम्_ [[8.4.42]] इति निषिध्यते, अतः अत्र ष्टुत्वं नैव सम्भवति । एवमेव, अत्र ठकारस्य विधानसामर्थ्यात् _खरि च_ [[8.4.55]] इति तस्य चर्त्वम् न विधीयते ।]

<br>

पक्षे टुगागमं विना <qt>सुगण्सप्तमः</qt> इत्यपि रूपं सिद्ध्यति ।

</pr>

<title>वार्त्तिकम् —  <!चयो द्वितीयाः शरि पौष्करसादेरिति वाच्यम् !></title>

<b>चय्-वर्णात् (इत्युक्ते, वर्गप्रथमवर्णात्) अनन्तरम् संहितायाम् यदि शर्-वर्णः विद्यते, तर्हि 'पौष्करसादिः' इति नाम्नः आचार्यस्य मतेन (इत्युक्ते, विकल्पेन) चय्-वर्णस्य स्थाने वर्गद्वितीयः वर्णः आदेशरूपेण विधीयते</b> —‌ इति अस्य वार्त्तिकस्य आशयः । विधानसामर्थ्यात् अस्य वर्गद्वितीयवर्णस्य अग्रे _खरि च_ [[8.4.55]] इति चर्त्वम् न भवति ।

उपरि निर्दिष्टेषु सर्वेषु अपि उदाहरणेषु <!चयो द्वितीयाः शरि पौष्करसादेरिति वाच्यम् !> इति वार्त्तिकेन ककारस्य विकल्पेन खकारादेशः, एवमेव टकारस्य विकल्पेन ठकारादेशः कृतः अस्ति । 

अस्मिन् वार्त्तिके <qt>चय्</qt> इति प्रत्याहारः प्रयुक्तः अस्ति । अयम् प्रत्याहारः पाणिनिना न हि कुत्रचित् प्रयुक्तः दृश्यते । केवलम् अस्मिन् वार्त्तिके एव अस्य प्रत्याहारस्य निर्देशः लभ्यते । वस्तुतस्तु, अस्य प्रत्याहारस्य सिद्ध्यर्थम् एव खकारस्य फकारस्य च _खफछठथचटतव्_ अस्मिन् शिवसूत्रे आवश्यकता विद्यते । यदि चय्-प्रत्याहारः नैव स्यात्, तर्हि _कपय्_ सूत्रे खकारफकारयोः ग्रहणेन अपि न कश्चन दोषः उत्पद्येत । अस्मिन् विषये अधिकम् ज्ञातुम् <a href='https://ashtadhyayi.com/shivasutra/#id=11' target='_blank'>अत्र </a> दृश्यताम् ।

<note>काशिकायाम् <!चयो द्वितीयाः शरि पौष्करसादेरिति वाच्यम्!> इति वार्त्तिकम् _नादिन्याक्रोशे पुत्रस्य_ [[8.4.48]] अस्मिन् सूत्रे पाठितम् अस्ति । कौमुद्यां तु प्रसङ्गवशात् इदम् वार्त्तिकम् अस्मिन् एव सूत्रे निर्दिष्टम् वर्तते ।</note>