---
index: 8.3.33
sutra: मय उञो वो वा

---
सूत्रार्थात् पूर्वम् पदार्थम् पश्यामः - 

1. 'उञ्' इति कश्चन निपातः चादिगणे निर्दिष्टः अस्ति । (चादिगणस्य आवली _चादयोऽसत्वे_ [[1.4.57]] इत्यत्र दत्ता अस्ति ।] अस्मिन् शब्दे ञकारस्य इत्संज्ञा अस्ति, अतः दृश्यरूपेण केवलं उकारः एव आगच्छति ।           

2. मय्-प्रत्याहारे ञ्-वर्णम् विहाय सर्वाणि वर्गीयव्यञ्जनानि समाविश्यन्ते ।



अतः अस्य सूत्रस्य अर्थः - पदान्ते यदि मय्-वर्णः अस्ति, तर्हि तस्मात् परस्य उञ्-शब्दस्य (इत्युक्ते उकारस्य) स्वरे परे विकल्पेन वकारादेशः भवति । यथा -



'किम्  उ उक्तम्'  इति स्थिते

→ किम्  व्  उक्तम् [_मय उञो वो वा_ [[8.3.33]] इति विकल्पेन वकारः]

→ किम्वुक्तम् ।

        

विकल्पाभावे 'किमु उक्तम्' इत्येव तिष्ठति, यतः   इति स्थिते  इत्यनेन उञ्-इत्यस्य _निपात एकाजनाङ्_ [[1.1.14]] इत्यनेन   प्रगृह्यसंज्ञा अस्ति, अतः _प्लुतप्रगृह्याः अचि नित्यम्_ [[6.1.125]] इत्यनेन प्रकृतिभावः जायते ।



विशेषः - 'किमु इति' इत्यत्र - 

1) _ऊँ_ [[1.1.18]] इत्यनेन 'उ'  इत्यस्य  वैकल्पिके ऊँ-आदेशे कृते 'किम् ऊँ इति' इति सिद्ध्यति । 'ऊँ' आदेशः प्रगृह्यः अस्ति, अतः अस्य अग्रे सन्धिः न भवति ।

एवं न कुर्मश्चेत् -      

2) _उञः_  [[1.1.17]] इत्यनेन 'उ' इत्यस्य वैकल्पिकः प्रकृतिभावः भवति, अतः 'किमु उक्तम्' इति जायते ।

एवमपि न कुर्मश्चेत् -

3) _मय उञो वो वा_ [[8.3.33]] इत्यनेन उकारस्य वैकल्पिकः वकारादेशः भवति, अतः किम् व् इति = किम्विति इति जायते ।

एवमपि न कुर्मश्चेत्

4) _इको यणचि_ [[6.1.77]] इत्यनेन यणादेशं कृत्वा 'किम्विति' इति जायते ।

                                   

ज्ञातव्यम् - किम्वुक्तम् / किम्विति इत्यत्र _मोऽनुस्वारः_ [[8.3.23]] इत्यस्य प्रसक्तिः नास्ति, यतः _मोऽनुस्वारः_ [[8.3.23]]  एतत् सूत्रम्  _मय उञो वो वा_ [[8.3.33]]  इत्यनेन कृतः वकारः असिद्धत्वात् द्रष्टुं न शक्नोति ।     