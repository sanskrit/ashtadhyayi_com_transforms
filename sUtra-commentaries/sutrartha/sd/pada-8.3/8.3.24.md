---
index: 8.3.24
sutra: नश्चापदान्तस्य झलि

---
यः वर्णः पदान्ते नास्ति, सः 'अपदान्तः वर्णः' नाम्ना उच्यते । यदि अपदान्तनकारात् / अपदान्तमकारात् परः झल्-प्रत्याहारस्य वर्णः आगच्छति, तर्हि तस्य नकारस्य मकारस्य च आदेशरूपेण अनुस्वारः भवति ।

यथा -

1. पयस् शब्दस्य प्रथमाबहुवचनस्य रूपम् -

पयस् + जस्

→ पयस् + शि [_जश्शसोः शिः_ [[7.1.20]] इति शि-आदेशः]

→ पयन् स् + इ [_नपुंसकस्य झलचः_ [[6.1.72]] इति नुमागमः]

→ पयान् स् इ [_सान्तमहतः संयोगस्य_ [[6.4.10]] इति नकारात् पूर्वस्वरस्य दीर्घः]

→ पयांसि [_नश्चापदान्तस्य झलि_ [[8.3.24]] इति अनुस्वारः]

2. नम् धातोः लृट्-लकारस्य प्रथमपुरुषैकवचनस्य प्रक्रिया -

नम् + लृट्

→ नम् + स्य + लृट् [_स्यतासी लृलुटोः_ [[3.1.33]] इति विकरणप्रत्ययः 'स्य']

→ नम् + स्य + तिप् [_तिप्तस्झि..._ [[3.4.78]] इति प्रथमपुरुषैकवचनस्य विवक्षायाम् तिप्-प्रत्ययः]

→ नंस्यति  [_नश्चापदान्तस्य झलि_ [[8.3.24]] इति अनुस्वारः]

