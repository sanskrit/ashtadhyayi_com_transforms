---
index: 8.3.18
sutra: व्योर्लघुप्रयत्नतरः शाकटायनस्य

---
सर्वप्रथमम् 'लघु-उच्चारणम्' इत्युक्ते किम् तत् पश्यामः । यस्य वर्णस्य स्पष्टरूपेण उच्चारणम् न भवति, तथा च यस्य वर्णस्य उच्चारणे स्थानस्य (तालु/कण्ठ/मूर्धा/दन्त/ओष्ठ - एतेषाम्) तथा करणस्य (जिह्वामूलम् /जिह्वामध्यम्/जिह्वाग्रः एतेषाम्) च       शैथिल्यम् (मन्द-प्रयत्नः) जायते, तादृशः वर्णः लघु-उच्चारणवर्णः नाम्ना ज्ञायते ।



यदि पदान्तवकारात् / पदान्तयकारात् परः अश्-वर्णः आगच्छति, तर्हि  विकल्पेन तस्य वकारस्य लघु-उच्चारणः वकारः , यकारस्य च लघु-उच्चारणः यकारः भवति ।  



यथा -

1. 'भोस् देवाः' इति स्थिते - 

→ भोरुँ देवाः [_ससजुषोः रूँ_ [[8|2|66]] इति पदान्तसकारस्य रुँत्वम् ]

→ भोय् देवाः [_भोभगोअघोअपूर्वस्य योऽशि_ [[8|3|17]] इति रुँ-इत्यस्य य्-आदेशः]

→ भोय् देवाः [_व्योर्लघुप्रयत्नतरः शाकटायनस्य_ [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]

→ भोय्देवाः ।

लघुप्रयत्नवर्णस्य अभावे तु _ओतो गार्ग्यस्य_ [[8।3।20]] इत्यनेन यकारलोपं कृत्वा 'भो देवाः' इत्यपि सिद्ध्यति ।



2.  'देव + जस् + गच्छन्ति' इति स्थिते -

→ देवास् गच्छन्ति [_प्रथमयोः पूर्वसवर्णः_ [[6|1|102]] इति पूर्वसवर्णदीर्घः आकारः]

→ देवारुँ गच्छन्ति [_ससजुषोः रूँ_ [[8|2|66]] इति पदान्तसकारस्य रुँत्वम् ]

→ देवाय् गच्छन्ति [_भोभगोअघोअपूर्वस्य योऽशि_ [[8|3|17]] इति रुँ-इत्यस्य य्-आदेशः]

→ देवाय् गच्छन्ति [_व्योर्लघुप्रयत्नतरः शाकटायनस्य_ [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]   

→ देवा गच्छन्ति [_हलि सर्वेषाम्_ [[8।3।22]] इति यकारलोपः]



2.  'देव + जस् + अत्र' इति स्थिते -

→ देवास् अत्र [_प्रथमयोः पूर्वसवर्णः_ [[6|1|102]] इति पूर्वसवर्णदीर्घः आकारः]

→ देवारुँ अत्र [_ससजुषोः रूँ_ [[8|2|66]] इति पदान्तसकारस्य रुँत्वम् ]

→ देवाय् अत्र [_भोभगोअघोअपूर्वस्य योऽशि_ [[8|3|17]] इति रुँ-इत्यस्य य्-आदेशः]

→ देवाय् अत्र [_व्योर्लघुप्रयत्नतरः शाकटायनस्य_ [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]   

→ देवायत्र 

लघुप्रयत्नवर्णस्य अभावे तु _लोपः शाकल्यस्य_ [[8।3।19]] इत्यनेन यकारलोपं कृत्वा 'भो देवाः' इत्यपि सिद्ध्यति ।

   

ज्ञातव्यम् - 

1. _ह्रस्वं लघु_ [[1।4।10]] अनेन सूत्रेण उक्तः 'लघु'-शब्दः सम्पूर्णरूपेण भिन्नः अस्ति, तस्य अनेन लघु-उच्चारणेन सह कोऽपि सम्बन्धः नास्ति ।

2.  लघु-उच्चारणेन वर्णस्य उच्चारणकालावधिः लेखनप्रक्रिया वा  न भिद्यते, केवलं उच्चारणप्रक्रियायां भेदः जायते । 

