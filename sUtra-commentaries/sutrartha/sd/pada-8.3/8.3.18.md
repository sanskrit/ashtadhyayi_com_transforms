---
index: 8.3.18
sutra: व्योर्लघुप्रयत्नतरः शाकटायनस्य

---
<pt>

<b>अश्</b> = सर्वे स्वराः + मृदुव्यञ्जनानि (वर्गतृतीयचतुर्थपञ्चमाः, अन्तःस्थाः, हकारः) ।  <light>खर्-प्रत्याहास्थान् वर्णान् विहाय अन्ये सर्वे वर्णाः सर्वे अश्-प्रत्याहारे विद्यन्ते ।</light>

</pt>

अश्-वर्णे परे शाकटायनस्य मतेन पदान्तयकारस्य <b>लघु-उच्चारण-यकारः</b> तथा च पदान्तवकारस्य <b>लघु-उच्चारण-वकारः</b> भवति इति अस्य सूत्रस्य आशयः ।

<b>लघुप्रयन्ततरः / लघूच्चारणः वर्णः</b> — यस्य वर्णस्य स्पष्टरूपेण उच्चारणम् न भवति, तथा च यस्य वर्णस्य उच्चारणे स्थानस्य (तालुनः/कण्ठस्य/मूर्ध्नः/दन्तानाम्/ओष्ठयोः) तथा च करणस्य (जिह्वामूलस्य / जिह्वामध्यस्य / जिह्वाग्रस्य) शैथिल्यम् (मन्द-प्रयत्नः) जायते, तादृशः वर्णः लघु-उच्चारणवर्णः नाम्ना ज्ञायते । A letter that is pronounced indistinctly and has a shorter duration is called लघु-उच्चारण वर्ण) । एतादृशः लघूच्चारणवर्णः पदान्तयकारस्य पदान्तवकारस्य च स्थाने प्रकृतसूत्रेण विधीयते । स्थानसाधर्म्यात् यकारस्य स्थाने लघूच्चारणयकारः ( <b>य्॔</b> ), वकारस्य च स्थाने लघूच्चारणवकारः ( <b>व्॔</b> ) विधीयते इत्याशयः । 

<note>The लघूच्चारणयकारः is shown as <b>य्॔</b>&nbsp; and the लघूच्चारणवकारः is shown as <b>व्॔</b>&nbsp;  purely as a writing convention to show them separate from the normal यकार and वकार. It should be noted that this is not a standard convention. The script does not have separate marker for writing the लघूच्चारण versions, because these are mostly theoretical concepts these days.</note>

उदाहरणानि एतानि —

1. <qt>भगोस् ईश्वराः</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते । 

<pr>

भोस् ईश्वराः 

→ भगोरुँ ईश्वराः [_ससजुषो रुँः_ [[8.2.66]] इति पदान्तसकारस्य रुँत्वम् ]

→  भगोय् ईश्वराः [_भोभगोअघोअपूर्वस्य योऽशि_ [[8.3.17]] इति रुँ-इत्यस्य य्-आदेशः]

→ भगोय्॔ ईश्वराः [_व्योर्लघुप्रयत्नतरः शाकटायनस्य_ [[8.3.18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]

→ भगोयी॔श्वराः [वर्णमेलनम्]

</pr>

अत्र <qt>भगोय् ईश्वराः</qt> अस्यां स्थितौ लघूच्चारणयकारः केवलम् विकल्पेन एव भवति । यत्र लघूच्चारणः यकारः न विधीयते, तत्र तु _ओतो गार्ग्यस्य_ [[8.3.20]] इत्यनेन नित्यम् एव यकारलोपं कृत्वा <qt>भगो ईश्वराः</qt> इति अपि सिद्ध्यति ।

2. <qt>देव + जस् + आयान्ति</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते —

<pr>

देव + जस् + आगच्छन्ति

→ देवास् आगच्छन्ति [_प्रथमयोः पूर्वसवर्णः_ [[6.1.102]] इति पूर्वसवर्णदीर्घः आकारः]

→ देवारुँ आगच्छन्ति [_ससजुषो रुँः_ [[8.2.66]] इति पदान्तसकारस्य रुँत्वम् ]

→ देवाय् आगच्छन्ति [_भोभगोअघोअपूर्वस्य योऽशि_ [[8.3.17]] इति रुँ-इत्यस्य य्-आदेशः]

→ देवाय्॔ आगच्छन्ति [_व्योर्लघुप्रयत्नतरः शाकटायनस्य_ [[8.3.18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]

→ देवाया॔गच्छन्ति ।

यत्र लघूच्चारणः यकारः न विधीयते, तत्र  <qt>देवाय् आगच्छन्ति</qt> अस्यां स्थितौ _लोपः शाकल्यस्य_ [[8.3.19]] इत्यनेन विकल्पेन यकारलोपं कृत्वा <qt>देवा आगच्छन्ति</qt> इति सिद्ध्यति । तस्य अपि अभावे केवलं वर्णमेलनं कृत्वा <qt>देवायागच्छन्ति</qt> इत्यपि सिद्ध्यति । 

</pr>

3. <qt>देव + जस् + यान्ति</qt> इत्यत्र सकारस्य रुत्वे, यकारादेशे च तस्य स्थाने विकल्पेन लघूच्चारणः यकारः विधीयते , तस्य च अग्रे नित्यम् लोपः अपि भवति —

<pr>

देव + जस् + यान्ति

→ देवास् यान्ति [_प्रथमयोः पूर्वसवर्णः_ [[6.1.102]] इति पूर्वसवर्णदीर्घः आकारः]

→ देवारुँ यान्ति [_ससजुषो रुँः_ [[8.2.66]] इति पदान्तसकारस्य रुँत्वम् ]

→ देवाय् यान्ति [_भोभगोअघोअपूर्वस्य योऽशि_ [[8.3.17]] इति रुँ-इत्यस्य य्-आदेशः]

→ देवाय्॔ यान्ति [_व्योर्लघुप्रयत्नतरः शाकटायनस्य_ [[8.3.18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]

→ देवा यान्ति [_हलि सर्वेषाम्_ [[8.3.22]] इति पदान्ते विद्यमानस्य लघूच्चारणयकारस्य लोपः]

पक्षे <qt>देवाय् आगाच्छन्ति</qt> अस्यां स्थितौ अपि _हलि सर्वेषाम्_ [[8.3.22]]  इत्यनेन यकारलोपं कृत्वा <qt>देवा यान्ति</qt> इत्येव सिद्ध्यति ।

</pr>

4. <qt> द्वौ + एतौ</qt> अत्र आवादेशे कृते वकारस्य प्रकृतसूत्रेण विकल्पेन लघूच्चारणः वकारः भवति —

<pr>

द्वौ एतौ

→ द्वाव् एतौ [_एचोऽयवायावः_ [[6.1.78]] इति आवादेशः]

→ द्वाव्॔ एतौ [_व्योर्लघुप्रयत्नतरः शाकटायनस्य_ [[8.3.18]] इत्यनेन विकल्पेन वकारस्य अश्-वर्णे परे लघु-प्रयत्नतरः वकारः]

→ द्वावे॔तौ

लघूच्चारणवर्णस्य अभावे <qt>द्वाव् एतौ</qt> अस्यां स्थितौ _लोपः शाकल्यस्य_ [[8.3.19]] इत्यनेन वकारलोपं कृत्वा <qt>द्वा एतौ</qt> इति सिद्ध्यति । तदभावे केवलं वर्णमेलनं कृत्वा <qt>द्वावेतौ</qt> इत्यपि सिद्ध्यति । 

</pr>