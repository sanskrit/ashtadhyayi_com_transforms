---
index: 8.3.34
sutra: विसर्जनीयस्य सः

---
<pt>

<b>खर्</b> = सर्वाणि कर्कशव्यञ्जनानि =  वर्गप्रथमाः, वर्गद्वितीयाः, शकारः, षकारः, सकारः । <light>आहत्य 13 वर्णाः ।</light>

</pt>

अष्टाध्याय्याम् _विसर्जनीयस्य सः_ [[8.3.34]] इत्यतः _कस्कादिषु च_ [[8.3.48]] इति यावद्भिः पञ्चदशभिः सूत्रैः विसर्गस्य भिन्नाः आदेशाः प्रोक्ताः सन्ति । अस्य विसर्गादेशप्रकरणस्य इदम् प्रथमम् सूत्रम् । <b>खर्-प्रत्याहारस्य वर्णे परे विसर्गस्य सकारादेशः भवति</b> — इति अस्य सूत्रस्य अर्थः ।  यथा —

<pr>

राम सुँ चिनोति / छदति / टीकते / ठकारीयते / तरति / थूर्वति 

→ राम रुँ  चिनोति / छदति / टीकते / ठकारीयते / तरति / थूर्वति  [_ससजुषो रुः_ [[8.2.66]] इति पदान्तसकारस्य रुत्वम्]

→ राम र् चिनोति / छदति / टीकते / ठकारीयते / तरति / थूर्वति  [_उपदेशेऽजनुनासिक इत्_ [[1.3.2]] इति उकारस्य इत्संज्ञा । _तस्य लोपः_ [[1.3.9]] इति लोपः]

→ रामः चिनोति / छदति / टीकते / ठकारीयते / तरति / थूर्वति [_खरवसानयोर्विसर्जनीयः_ [[8.3.15]] इति विसर्गः]

→ रामस् चिनोति / छदति / टीकते / ठकारीयते / तरति / थूर्वति [_विसर्जनीयस्य सः_ [[8.3.34]] इति सत्वम्]

→ रामश्चिनोति / रामश्छदति / रामष्टीकते / रामष्ठकारीयते / रामस्तरति / रामस्थूर्वति [चकारे/छकारे परे सकारस्य _स्तोः श्चुना श्चुः_ [[8.4.40]] इति श्चुत्वम् । टकारे/ठकारे परे सकारस्य _ष्टुना ष्टुः_ [[8.4.41]] इति ष्टुत्वम् ] 

</pr>

<title>बाध्यबाधकभावः</title>

<hlb>1. च्/छ्/ट्/ठ्/त्/थ्-वर्णान् विहाय अन्येषु खर्-वर्णेषु परेषु प्रकृतसूत्रस्य प्रयोगः न भवति</hlb> । तदित्थम् —

<list>

1. ककारे / खकारे परे विसर्गस्य प्रकृतसूत्रेण सकारादेशे प्राप्ते; तद्बाधित्वा _कुप्वोः ≍क≍पौ च_ [[8.3.37]] इत्यनेन विकल्पेन जिह्वामूलीयः विधीयते ; पक्षे विसर्गस्य विसर्गादेशः एव भवति । यथा, रामः करोति → रामःकरोति, राम≍करोति । 

2. पकारे / फकारे परे विसर्गस्य प्रकृतसूत्रेण सकारादेशे प्राप्ते; तद्बाधित्वा _कुप्वोः ≍क≍पौ च_ [[8.3.37]] इत्यनेन विकल्पेन उपध्मानीयः विधीयते । पक्षे विसर्गस्य विसर्गादेशः एव भवति । यथा, रामः पश्यति → रामःपश्यति, राम≍पश्यति । 

3. सकारे / शकारे / षकारे परे विसर्गस्य प्रकृतसूत्रेण नित्यं सकारादेशे प्राप्ते, _वा शरि_ [[8.3.36]] इति सः विकल्प्यते । यथा, रामः सहते → रामःसहते, रामस्सहते ।

</list>

<hlb>2. खर्-वर्णात् अनन्तरम् यत्र शकारः / षकारः / सकारः अव्यवहितरूपेण विद्यते, तत्र अपि प्रकृतसूत्रेण प्राप्तं सकारादेशं बाधित्वा _शर्परे विसर्जनीयः_ [[8.3.35]] इत्यनेन विसर्गस्य पुनः विसर्गादेशः एव भवति</hlb> । यथा - <qt>कः त्सरुः → कःत्सरुः</qt> । अत्र तकारात् परः सकारः वर्तते, अतः विसर्गस्य तकारे परे अपि सकारादेशः न भवति । <light>(खड्गस्य मुष्टिः त्सरुः नाम्ना ज्ञायते । The handle of a sword is called त्सरु.)</light>

