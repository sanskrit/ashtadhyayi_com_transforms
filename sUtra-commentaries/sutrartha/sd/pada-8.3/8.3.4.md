---
index: 8.3.4
sutra: अनुनासिकात् परोऽनुस्वारः

---
अस्य सूत्रस्य अर्थम् सम्यग् रूपेण ज्ञातुमस्मिन् सूत्रे 'अन्यः' इति पदम् स्वीकरणीयम् । 'अनुनासिकात्' इत्युक्ते 'अनुनासिकात् अन्यः' । अस्मिन् अधिकारे  पदान्ते जायमानात्  रुँ-वर्णात्  पूर्ववर्णस्य विकल्पेन अनुनासिकम् भवति । अनुनासिकस्य अभावपक्षे रूँ-इत्यस्मात् यः पूर्वः वर्णः, तस्मात् अनन्तरम् वर्तमानसूत्रेण अनुस्वारः विधीयते ।



अतः अस्मिन् रूत्वप्रकरणे सर्वत्र - 

(अ) रुँत्वात् पूर्ववर्णस्य विकल्पेन अनुनासिकः भवति, विकल्पाभावे च - 

(आ) रुँत्वात् पूर्ववर्णस्य अग्रे अनुस्वारः आगच्छति ।



अस्य उदाहरणम् _समः सुटि_ [[8.3.5]] इत्यत्र दर्शितमस्ति ।

        

प्रश्नः- अनुस्वारः तथा  अनुनासिकम् एतयोर्मध्ये कः भेदः?

उत्तरम् - 'अनुनासिकम्' इति स्वयंरूपेण भिन्नः वर्णः नास्ति, एतत्  वर्णस्य एकः भेदः अस्ति । यथा - यकारस्य अनुनासिकः य्ँ-वर्णः । अकारस्य अनुनासिकः अँ वर्णः । आदयः । सर्वेषाम् स्वराणामनुनासिकभेदाः सन्ति । यकार-वकार-लकाराणामपि अनुनासिकभेदाः सन्ति । वर्गपञ्चमाः तु नित्यमनुनासिकाः एव सन्ति । अनुस्वारः तु स्वयं भिन्नः वर्णः अस्ति, यस्य गणना 'अयोगवाह'वर्णेषु क्रियते । (अयोगवाहाः अष्ट सन्ति - अनुस्वारः, विसर्गः, जिह्वामूलीयः, उपध्मानीयः, तथा चत्वारः यमाः ।)

अनुनासिक-अनुस्वारयोर्मध्ये उच्चारणस्यापि भेदः अस्ति । अनुनासिकस्य उच्चारणम् मुखेन सह नासिकया भवतिम तथा अनुस्वास्य उच्चारणम् केवलं नासिकया एव भवति ।

