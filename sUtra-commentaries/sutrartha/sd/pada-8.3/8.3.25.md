---
index: 8.3.25
sutra: मो राजि समः क्वौ

---
 'सम् + राज्' इत्यत्र  राज् धातोः क्विप्-प्रत्यये कृते 'राज्' इति प्रातिपदिकं सिदध्यति । अग्रे 'सम् + राज्' इति स्थिते   _मोऽनुस्वारः_ [[8.3.23]] इत्यनेन मकारस्य अनुस्वारे प्राप्ते वर्तमानसूत्रेण अपवादत्वेन मकारस्य मकारादेशः एव विधीयते ।

अतः 'सम्राज्' इति प्रातिपदिकं सिद्ध्यति ।

सूत्रमिदम् त्रिपाद्यामस्ति, अतः सुबन्तप्रक्रियायामस्य प्रसक्तिः अन्ते भवति । यथा,  'सम् + राज्' इत्यस्य प्रथमैकवचनस्य  सुँ-प्रत्यये परे इयम् प्रक्रिया वर्तते -

सम् + राज् + सुँ

→ सम् + राज् [_हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सुँ-प्रत्ययस्य लोपः]

→ सम् + राष् [_व्रश्चभ्रस्जसृजमृजयजराजभ्राजच्छशां षः_ [[8.2.36]] इति जकारस्य षकारः]

→ सम् + राड् [_झलां जशोऽन्ते_ [[8.2.39]] इति षकारस्य जश्त्वे डकारः]

→ सम्राड् [_मो राजि समः क्वौ_ [[8.3.25]] इत्यनेन मकारस्य मकारादेशः]

→ सम्राट्, सम्राड् [_वाऽवसाने_ [[8.4.56]] इति विकल्पेन चर्त्वम् ]

