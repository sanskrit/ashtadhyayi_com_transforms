---
index: 8.3.13
sutra: ढो ढे लोपः

---
यदि ढकारात् परः ढकारः आगच्छति, तर्हि प्रथमढकारस्य लोपः भवति ।



अत्र बिन्दुत्रयम् ज्ञातव्यम् - 

1. यद्यपि एतत् सूत्रम् 'पदस्य' अधिकारे आगच्छति, तथापि पदान्ते विद्यमानस्य ढकारस्य उदाहरणानि न दृश्यन्ते, अतः अत्र 'अपदान्तढकारस्य' इत्यैव स्वीकरणीयम् ।

2. अस्य सूत्रस्य कृते _ष्टुना ष्टुः_ [[8.4.41]] इत्यनेन उक्तम् ष्टुत्वम् सिद्धमस्ति ।

3. एतत् सूत्रम् त्रिपाद्याः _ढ्रलोपे पूर्वस्य दीर्घोणः_ [[6.3.111]] इत्यस्य कृते सिद्धमस्ति । 

         

उदाहरणम् -  गुह् -धातोः क्त-प्रत्ययान्तरूपम् 'गूढः' एतादृशम् सिद्ध्यति -

गुह् + क्त [_निष्ठा_ [[3.2.102]] इति क्त-प्रत्ययः]   

→ गुढ् + त [हकारस्य _हो ढः_ [[8.2.31]] इति झलि परे ढकारः]

→ गुढ् + ध [_झषस्तथोर्धोऽधः_ [[8.2.40]] इत्यनेन तकारस्य धकारः]

→ गुढ् + ढ [_ष्टुना ष्टुः_ [[8.4.41]] इति ष्टुत्वे धकारस्य ढकारः]

→ गुढ [_ढो ढे लोपः_ [[8.3.13]] इति ढकारे परे ढकारस्य लोपः । ष्टुत्वमस्य कृते सिद्धमस्ति ।]

→ गूढ [_ढ्रलोपे पूर्वस्य दीर्घोणः_ [[6.3.111]] इति उकारस्य दीर्घः । ढकारलोपः अस्य कृते सिद्धः अस्ति ।]



एवमेव  लिह् + क्त → लीढ, मुह् + क्त → मूढ, मिह् + क्त → मीढ - एतानि रूपाणि अपि सिद्ध्यन्ति ।

