---
index: 8.3.56
sutra: सहेः साडः सः

---
'सह्' इति भ्वादिगणस्य कश्चन धातुः । यदि अस्य धातोः 'साड्'  इति रूपान्तरम् प्रक्रियायाम् दृश्यते, तर्हि अस्य सकारस्य षकारादेशः भवति ।  



यथा, 'तुरम् (=वेगम्) सहते' अस्मिन् अर्थे सह्-धातोः 'तुरासाह्' इति हकारान्तः शब्दः सिद्ध्यति । अस्य प्रथमैकवचनस्य प्रक्रियायाम् - 



तुरासाह् + सुँ [प्रथमैकवचनस्य प्रत्ययः]

→ तुरासाह् [_हल्ङ्याब्भ्यो दीर्घात् सुतिस्यपृक्तं हल्_ [[6.1.168]] इति सुँ-प्रत्ययस्य लोपः]

→ तुरासाढ् [_हो ढः_ [[8.2.31]] इति पदान्तहकारस्य ढकारः]

→ तुरासाड् [_झलां जशोऽन्ते_ [[8.2.39]] इति ढकारस्य डकारः]

→ तुराषाड् [_सहे साडः सः_ [[8.3.56]] इत्यनेन सह्-धातुनिर्मितः यः साड्-शब्दः, तस्य अपदान्तस्य  सकारस्य मूर्धन्यः षकारादेशः भवति ।]

→ तुराषाड्, तुराषाट् [_वाऽवसाने_ [[8.4.56]] इति वैकल्पिकं चर्त्वम् ]