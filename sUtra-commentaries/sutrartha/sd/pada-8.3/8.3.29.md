---
index: 8.3.29
sutra: डः सि धुट्

---
पदान्त-डकारात् परः यः सकारः, तस्य आदौ 'ध्' इति आगमः विकल्पेन विधीयते । यथा, लिह्-शब्दस्य सप्तमीबहुवचनस्य प्रक्रिया - 



लिह् + सुप् [सप्तमीबहुवचनस्य प्रत्ययः]

→ लिढ् + सु [_हो ढः_ [[8।2।31]] इति ढकारादेशः]

→ लिड् + सु [_झलां जशोऽन्ते_ [[8।2।39]] इति पदान्तढकारस्य डकारः]

→ लिड्  + ध् + सु [_डः सि धुट्_ [[8।3।29]] इति धुडागमः]

→ लिड् + त् + सु [_खरि च_ [[8।4।55]] इति धकारस्य चर्त्वम् तकारः ।]          

→ लिट् + त् + सु [_खरि च_ [[8।4।55]] इति डकारस्य चर्त्वम् टकारः ।]

→ लिट्त्सु ।



अयम् धुडागमः विकल्पेन भवति, अतः धुडागमस्य अभावे 'लिट्सु' इत्यपि रूपं सिद्ध्यति ।

               

ज्ञातव्यम् -

1.  अस्मिन् सूत्रे 'डः' इति पञ्चम्यन्तं पदमस्ति, 'सि' इति सप्तम्यन्तं पदमस्ति । अत्र षष्ठ्यन्तं पदम् नास्ति, अतः <ऽउभयनिर्देशे पञ्चमीनिर्देशः बलीयान्ऽ> अनया परिभाषया सप्तम्यन्तं पदम् स्थानिनं निदर्शयति ।

2. धुट्-इति टित्-आगमः, अतः _आद्यन्तौ टकितौ_ [[1।1।46]] इत्यनेन स्थानिनः आदौ आगच्छति ।

