---
index: 8.3.31
sutra: शि तुक्

---
पदान्तनकारात् परः शकारः आगच्छति चेत् तस्य नकारस्य तुक्-आगमः भवति । _आद्यन्तौ टकितौ_ [[1.1.46]] इत्यनेन अयमागमः स्थानिनः अन्ते आगच्छति । यथा - 

सन् + शम्भुः

→ सन् त् शम्भुः [_शि तुक्_ [[8.3.31]] इति विकल्पेन  तुगागमः]

→ सन् च् शम्भुः [_स्तोः श्चुना श्चुः_ [[8.4.40]] इति तकारस्य श्चुत्वम् चकारः]

→ सञ् च् शम्भुः [_स्तोः श्चुना श्चुः_ [[8.4.40]] इति नकारस्य श्चुत्वम् ञकारः]

→ सञ् च्  छम्भुः [_शश्छोटि_ [[8.4.63]] इति शकारस्य वैकल्पिकं छकारः]

→  सञ् छम्भुः [_झरो झरि सवर्णे_ [[8.4.65]] इति चकारस्य वैकल्पिकः लोपः]



अस्यां प्रक्रियायां त्रिषु स्थलेषु वैकल्पिकं कार्यं कृतमस्ति । अतः विकल्पाभावैः अन्यानि अपि रूपाणि भवितुमर्हन्तीति स्मर्तव्यम् ।

