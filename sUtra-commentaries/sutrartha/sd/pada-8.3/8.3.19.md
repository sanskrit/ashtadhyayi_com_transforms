---
index: 8.3.19
sutra: लोपः शाकल्यस्य

---
अकारात् / आकारात् परस्य वकारस्य यकारस्य च अश्-वर्णः अग्रे अस्ति चेत् वैकल्पिकः लोपः भवति ।  यथा -



1) 'वने + इति' इति स्थिते -  

→ वनय् + इति [_एचोऽयवायावः_ [[6.1.78]] इति अय्-आदेशः]

→ वन इति  [_लोपः शाकल्यस्य_ [[8.3.19]] इति यकारस्य विकल्पेन लोपः]

अत्र अग्रे _आद् गुणः_ [[6.1.87]] इति गुणसन्धिः न भवति, यतः [_लोपः शाकल्यस्य_ [[8.3.19]]  एतत् सूत्रम्     _आद् गुणः_ [[6.1.87]]  इत्यस्य कृते असिद्धमस्ति । अतः _लोपः शाकल्यस्य_ [[8.3.19]]   इत्यनेन कृतः यकारलोपः _आद् गुणः_ [[6.1.87]]  इत्यनेन न दृश्यते ।

  

2) 'देव + जस् + गच्छन्ति' इति स्थिते -

→ देवास् गच्छन्ति [_प्रथमयोः पूर्वसवर्णः_ [[6.1.102]] इति पूर्वसवर्णदीर्घः आकारः]

→ देवारुँ गच्छन्ति [_ससजुषोः रूँ_ [[8.2.66]] इति पदान्तसकारस्य रुँत्वम् ]

→ देवाय् गच्छन्ति [_भोभगोअघोअपूर्वस्य योऽशि_ [[8.3.17]] इति रुँ-इत्यस्य य्-आदेशः]

→ देवा गच्छन्ति  [_लोपः शाकल्यस्य_ [[8.3.19]] इति विकल्पेन यकारलोपः]

          

3) 'द्वौ + अत्र' इति स्थिते

→ द्वाव् + अत्र [_एचोऽयवायावः_ [[6.1.78]] इति अव्-आदेशः] 

→ द्वा अत्र   [_लोपः शाकल्यस्य_ [[8.3.19]] इति विकल्पेन वकारलोपः]

अत्र अग्रे _अकः सवर्णे दीर्घः_ [[6.1.101]] इति गुणसन्धिः न भवति, यतः [_लोपः शाकल्यस्य_ [[8.3.19]]  एतत् सूत्रम्  _अकः सवर्णे दीर्घः_ [[6.1.101]] इत्यस्य कृते असिद्धमस्ति । अतः _लोपः शाकल्यस्य_ [[8.3.19]]   इत्यनेन कृतः यकारलोपः _अकः सवर्णे दीर्घः_ [[6.1.101]]  इत्यनेन न दृश्यते ।





ज्ञातव्यम् - 

1. 'शाकल्यस्य' एतत् ग्रहणम् विकल्पार्थमस्ति । 'केवलं शाकल्यमुनेः मतेन भवति, पाणिनेः न' एषः अस्य अर्थः न  । यतः अष्टाध्याय्यामपि _न धातुलोप आर्द्धधातुके_ [[1.1.4]] एतादृशेषु सूत्रेषु पाणिनिः अस्य सूत्रस्य प्रयोगं स्वयं करोति ।

2. अयम् लोपः पदान्तयकारवकारस्यैव भवति । अपदान्तस्य न । यथा - 

हरि + ङे [चतुर्थ्यैकवचनस्य प्रत्ययः]

→ हरे + ए [_घेर्ङिति_ [[7.3.111]] इति गुणः]

→ हरय् + ए [_एचोऽयवायावः_ [[6.1.78]] इति अय्-आदेशः]

अत्र हरय्-इत्यस्य यकारः पदान्ते नास्ति, अतः अस्य _लोपः शाकल्यस्य_ [[8.3.19]] इति लोपः न भवति, केवलं वर्णमेलनं कृत्वा 'हरये' इति सिद्ध्यति ।

3. अनेन सूत्रेण निर्दिष्टः लोपः लघु-उच्चारणस्य यकारस्य / वकारस्य  न भवति । अतः _व्योर्लघुप्रयत्नतरः शाकटायनस्य_ [[8.3.18]] इत्यनेन लघु-उच्चारणः वर्णः क्रियते चेत् अस्य सूत्रस्य प्रसक्तिः नास्ति । यथा -          

'देव + जस् + अत्र' इति स्थिते -

→ देवास् अत्र [_प्रथमयोः पूर्वसवर्णः_ [[6.1.102]] इति पूर्वसवर्णदीर्घः आकारः]

→ देवारुँ अत्र [_ससजुषोः रूँ_ [[8.2.66]] इति पदान्तसकारस्य रुँत्वम् ]

→ देवाय् अत्र [_भोभगोअघोअपूर्वस्य योऽशि_ [[8.3.17]] इति रुँ-इत्यस्य य्-आदेशः]

→ देवाय् अत्र [_व्योर्लघुप्रयत्नतरः शाकटायनस्य_ [[8.3.18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः] 

→ देवायत्र 



          