---
index: 8.3.10
sutra: नॄन् पे

---
सूत्रपाठे _मतुवसो रु सम्बुद्धौ छन्दसि_ [[8.3.1]] इत्यस्मात् सूत्रात् आरभ्य _कानाम्रेडिते_ [[8.3.12]] इति सूत्रम् यावत् द्वादशेषु सूत्रेषु 'रुँ' इति आदेशविधानम् क्रियते । अस्य <b>रुत्वप्रकरणस्य</b> इदम् दशमं सूत्रम् । <b>नृ-शब्दस्य द्वितीयाबहुवचनस्य <qt>नॄन्</qt> इति रूपस्य पकारे परे विकल्पेन रुँत्वम् भवति</b> इति अस्य सूत्रस्य अर्थः ।  यथा —

<pr>

नॄन्   पाहि

→ नॄरुँ पाहि [_नॄन् पे_ [[8.3.10]] इति नृ-शब्दस्य पकारे परे पाक्षिकं रुँत्वम्]

→ नॄँरुँ पाहि / नॄंरुँ पाहि [_अत्रानुनासिकः पूर्वस्य तु वा_ [[8.3.2]] इत्यनेन रुँ-इत्यस्मात् पूर्वस्य वर्णस्य विकल्पेन अनुनासिकः । अनुनासिकाभावे _अनुनासिकात् परोऽनुस्वारः_ [[8.3.4]] इति अनुस्वारः]

→ नॄँः पाहि / नॄंः पाहि [_खरवसानयोर्विसर्जनीयः_ [[8.3.15]] इति विसर्गनिर्माणम्]

→ नॄँःपाहि / नॄंःपाहि / नॄँ≍पाहि / नॄं≍पाहि [_कुप्वोः ≍क ≍पौ च_ [[8.3.37]] इति विकल्पेन उपध्मानीयः]

<br>

पक्षे _नॄन् पे_ [[8.3.10]] इति नृ-शब्दस्य पकारे परे पाक्षिके रुँत्वाभावे 'नॄन्पाहि' इत्यपि रूपम् सिद्ध्यति ।

</pr>

अन्यानि कानिचन उदाहरणानि —

<list>

1. नॄन् पृच्छ → नॄँःपृच्छ / नॄंःपृच्छ / नॄँः≍पृच्छ / नॄंः≍पृच्छ । 

2. नॄन् प्रार्थये → नॄँःप्रार्थये / नॄंःप्रार्थये / नॄँः≍प्रार्थये / नॄंः≍प्रार्थये ।

3. नॄन् प्लोषति → नॄँःप्लोषति / नॄंःप्लोषति / नॄँः≍प्लोषति / नॄंः≍प्लोषति ।

</list>

<note>अस्य रुत्वप्रकरणस्य सूत्रैः विहितात् रुत्वात् पूर्वम् विद्यमानः यः वर्णः, तस्य विकल्पेन _अत्रानुनासिकः पूर्वस्य तु वा_ [[8.3.2]] इति अनुनासिकादेशः भवति, तदभावे च _अनुनासिकात् परोऽनुस्वारः_ [[8.3.4]] इत्यनेन अनुस्वारः विधीयते । अतः अत्र प्रक्रियायाम् सर्वत्र द्वे रूपे भवतः ।</note>

<title>रुँत्वम् नित्यम् भवति (न हि विकल्पेन) इति काशिका</title>

प्रकृतसूत्रस्य काशिकाव्याख्याने <qt>नॄन्</qt> शब्दस्य नकारस्य नित्यम् (compulsory) एव रुँत्वम् उच्यते , न हि विकल्पेन ।  परन्तु _उभयथर्क्षु_ [[8.3.8]] इत्यस्मात् सूत्रात् 'उभयथा' इति अपि केचन अनुवर्तयन्ति, येन रुँत्वस्य विकल्पः सम्भवति — इत्यपि निर्देशः तत्र कृतः दृश्यते । सिद्धान्तकौमुद्याम् तु 'रुः वा स्यात्'  इत्येव अर्थः निर्दिष्टः अस्ति । 