---
index: 8.3.8
sutra: उभयथर्क्षु

---
'ऋक्षु' इति ऋक्-शब्दस्य सप्तम्यैकवचनमस्ति । ऋक्-इत्यक्ते पादयुक्तः मन्त्रः । _नश्छव्यप्रशान्_ [[8।3।7]] इत्यनेन निर्दिष्टम् रुँत्वम् वेदेषु विकल्पेन भवति । यथा - 



1 आपस्तम्बीयश्रौत्रसूत्रेषु 'तस्मिंस्त्वा देवयजन आ क्षिणोमीति' इति उल्लेखः अस्ति । अत्र 'तस्मिन् + त्वा' इत्यत्र नकारस्य रूँत्वे कृते तस्मिंस्त्वा इति रूपम् सिद्ध्यति -

तस्मिन् + त्वा 

→ तस्मिरुँ + त्वा [_उभयथर्क्षु_ [[8।3।8]] इत्यनेन रुँत्वम् ]

→ तस्मिंरुँ + त्वा [_अनुनासिकात् परोऽनुस्वारः_ [[8।3।4]] इति अनुस्वारः]

→ तस्मिंः + त्वा [_खरवसानयोर्विसर्जनीयः_ [[8।3।15]] इति विसर्गः]

→ तस्मिंस् त्वा [_विसर्जनीयस्य सः_ [[8।3।34]] इति सकारादेशः ]

→ तस्मिंस्त्वा



2.  पुरुषसूक्ते 'पशूंँस्ताँश्चक्रे' इति उल्लेखः अस्ति । अत्र पशून् + तान् इत्यत्र तथा तान् + चक्रे इत्यत्र वर्तमानसूत्रेण रुँत्वं विधीयते । यथा - 

        

पशून् + तान्

→ पशूरुँ + तान् [_उभयथर्क्षु_ [[8।3।8]] इत्यनेन रुँत्वम् ]

→ पशूँरुँ + तान् [_अत्रानुनासिकः पूर्वस्य तु वा_ [[8।3।2]] इति अनुस्वारः]

→ पशूँः + तान्  [_खरवसानयोर्विसर्जनीयः_ [[8।3।15]] इति विसर्गः]

→ पशूँस् तान् [_विसर्जनीयस्य सः_ [[8।3।34]] इति सकारादेशः ]

→ पशूँस्तान् 



पशूँस्तान् + चक्रे

→ पशूँस्तारुँ + चके   [_उभयथर्क्षु_ [[8।3।8]] इत्यनेन वैकल्पिकं रुँत्वम् ]

→ पशूँस्ताँरुँ + चक्रे [_आतोऽटि नित्यम्_ [[8।3।2]] इति अनुनासिकः]

→ पशूँस्ताँः + चक्रे  [_खरवसानयोर्विसर्जनीयः_ [[8।3।15]] इति विसर्गः]

→ पशूँस्ताँस् + चक्रे  [_विसर्जनीयस्य सः_ [[8।3।34]] इति सकारादेशः ]

→ पशूँस्ताँश् + चक्रे [_स्तोः श्चुनाः श्चुः_ इति श्चुत्वम्]

→ पशूँस्ताश्चक्रे ।                 



3. 'तस्मिन्तं धेहि मा पणौ' इति ऋग्वेदे 8.97.2 इत्यत्र उक्तमस्ति । अत्र पदान्त-नकारात् परः खय्-वर्णः, तस्मात् परः च अम्-वर्णः अस्ति । तथाप्यत्र रुँत्वम् न भवति । अत्र रूँत्वस्य अनुपस्थितिः _उभयथर्क्षु_ [[8।3।8]] इत्यनेन सिद्ध्यति ।