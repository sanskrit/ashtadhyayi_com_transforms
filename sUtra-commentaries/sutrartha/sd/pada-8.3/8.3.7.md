---
index: 8.3.7
sutra: नश्छव्यप्रशान्

---
'छव्' इति प्रत्याहारः । अस्मिन् प्रत्याहारे एते वर्णाः आगच्छन्ति - छ्, ठ्, थ्, च्, ट्, त् ।

'अम्' इत्यपि प्रत्याहारः । अस्मिन् प्रत्याहारे स्वराः, अन्तस्थाः, वर्गपञ्चमाः, हकारश्च आगच्छन्ति ।

पदान्त नकारात् परः यदि छव्-वर्णः अस्ति, तस्मात् परः च यदि अम्-वर्णः अस्ति, तर्हि पदान्त-नकारस्य अनेन सूत्रेण रुँत्वम् भवति । परन्तु प्रशान्-शब्दस्य न भवति ।

यथा - भवान् + चरति [अत्र पदान्तनकारात् परः छव्-वर्णः, तस्मात् परः च अम्-प्रत्याहारस्य वर्णः अस्ति । अतः अत्र -)

→ भवारुँ + चरति [_नश्छव्यप्रशान्_ [[8.3.7]] इति नकारस्य रुँत्वम् ]

→ भवाँरुँ + चरति / भवांरुँ + चरति  [_अत्रानुनासिकः पूर्वस्य तु वा_ [[8.3.2]] इति विकल्पेन अनुनासिकः । अनुनासिकाभावे _अनुनासिकात् परोऽनुस्वारः_ [[8.3.4]] इति अनुस्वारः]

→ भवाँः चरति / भवांः चरति [_खरवसानयोर्विसर्जनीयः_ [[8.3.15]] इति विसर्गः]

→ भवाँस् चरति / भवांस् चरति [_विसर्जनीयस्य सः_ [[8.3.34]] इति सकारादेशः]

→ भवाँश् चरति / भवांश् चरति [_स्तोः श्चुना श्चुः_ [[8.4.40]] इत्यनेन श्चुत्वम्]

→ भवाँश्चरति, भवांश्चरति ।

अन्यानि उदाहरणानि -

1)  भवान् + तरति → भवांस्तरति, भवाँस्तरति ।

2) भवान् + थूकरोति → भवांस्थूकरोति, भवाँस्थूकरोति ।

3) भवान् + चिनोति → भवाँश्चिनोति, भवांश्चिनोति ।

4) भवान् + छादयति → भवांश्छादयति, भवाँश्छादयति ।

5) भवान् + टीकते = भवांष्टीकते, भवाँष्टीकते ।

अनेन सूत्रेण उक्तम् रुँत्वम् 'प्रशान्' शब्दस्य विषये तु एतादृशम् रुँत्वम् न भवति । यथा - प्रशान् + तनोति = प्रशान्तनोति ।

('प्रशाम्' इति मकारान्तस्य शब्दस्य प्रथमैकवचनम् 'प्रशान्' इति । )

स्मर्तव्यम् - यदि छव्-प्रत्याहारात् अनन्तरम् 'अम्' प्रत्याहारस्य वर्णः नास्ति तर्हि अस्य सूत्रस्य प्रयोगः न भवति । यथा - 'सन् + त्सरुः' (= handle of a sword) इत्यत्र नकारात् परः तकारः (= छव् वर्णः) अस्ति, परन्तु तस्मात् परः सकारः अम्-वर्णः नास्ति । अतः अस्य सूत्रस्य प्रयोगः अत्र न भवति । 