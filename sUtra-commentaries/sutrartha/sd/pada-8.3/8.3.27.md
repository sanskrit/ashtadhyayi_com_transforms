---
index: 8.3.27
sutra: नपरे नः

---
'पदान्त म् + ह्न्' अस्याम् स्थितौ पदान्तमकारस्य विकल्पेन नकारादेशः भवति इत्यर्थः । विकल्पाभावे _मोऽनुस्वारः_ [[8.3.23]] इत्यनेन मकारस्य अनुस्वारादेशः भवति ।

यथा - किम् ह्नुते → किन्ह्नुते, किं ह्नुते । 



ज्ञातव्यम् - अस्मिन् सूत्रे 'नपरः' एतत् हकारस्य विशेषणमस्ति । नकारः यस्मात् परः, सः नपरः - इत्यर्थः । अतः अनेन सूत्रेण सः एव हकारः गृह्यते, यस्मात् परः नकारः अस्ति । इत्युक्ते, 'ह्न्' इत्यस्य हकारस्यैव ग्रहणमनेन भवति ।