---
index: 8.3.23
sutra: मोऽनुस्वारः

---
अष्टाध्याय्याम् द्वाभ्याम् सूत्राभ्याम् आदेशरूपेण अनुस्वारस्य विधानं क्रियते । एतयोः इदम् प्रथमम् सूत्रम् । <b>पदस्य अन्ते विद्यमानस्य मकारस्य हल्-वर्णे परे संहितायाम् अनुस्वारादेशः भवति</b> इति अस्य सूत्रस्य अर्थः । 

यथा —

1.  <qt>हरिम् वन्दे</qt> इत्यत्र पदान्तमकारस्य संहितायाम् प्रकृतसूत्रेण अनुस्वारादेशे कृते  अनुस्वारादेशे कृते <qt>हरिं वन्दे</qt> इति सिद्ध्यति ।  

2. <qt>सम् + हरति</qt> इत्यत्र उपसर्गस्य पदसंज्ञा वर्तते, अतः पदान्तमकारस्य प्रकृतसूत्रेण अनुस्वारादेशे कृते  अनुस्वारादेशे कृते <qt>संहरति</qt> इति सिद्ध्यति ।  

3. <qt>अलम् + कृत्य</qt> इत्यस्मिन् समासे <qt>अलम्</qt> इति उपपदस्य पदसंज्ञा वर्तते, अतः पदान्तमकारस्य प्रकृतसूत्रेण अनुस्वारादेशे कृते <qt>अलंकृत्य</qt> इति सिद्ध्यति ।

<title>अनुस्वारः</title>

अनुस्वारः इति पृथक् वर्णः अस्ति । अस्य उच्चारणम् केवलम् नासिकया सह भवति, तदर्थम् मुखस्य साहाय्यम् नैव आवश्यकम् । अपि च, अस्य वर्णस्य माहेश्वरसूत्रेषु गणनं नैव भवति, अतः अयम् 'अयोगवाहः' अस्ति इत्यपि उच्यते । वस्तुतस्तु <b>अनुस्वारस्य अट्-प्रत्याहारे ग्रहणं भवति</b> इति सिद्धान्तकौमुद्याम् _अट्कुप्वाङ्नुम्व्यवायेऽपि_ [[8.4.2]] इत्यस्मिन् सूत्रे निर्दिष्टं वर्तते । एवमेव <b>अनुस्वारस्य शर्-प्रत्याहारे अपि ग्रहणं भवति</b> इति सिद्धान्तकौमुद्याम् _विसर्जनीयस्य सः_ [[8.3.34]] इत्यस्मिन् सूत्रे निर्दिष्टं दृश्यते ।

<title>अपवादाः</title>

पदान्तमकारस्य प्रकृतसूत्रेण प्राप्तः अनुस्वारादेशः _मो राजि समः क्वौ_ [[8.3.25]], _हे मपरे वा_ [[8.3.26]] तथा च _नपरे नः_ [[8.3.27]] इत्येतैः त्रिभिः सूत्रैः बाध्यते । तत्र  _मो राजि समः क्वौ_ [[8.3.25]] इत्यनेन अनुस्वारस्य नित्यं बाधः भवति, _हे मपरे वा_ [[8.3.26]] तथा च _नपरे नः_ [[8.3.27]] इत्येतयोः तु विकल्पेन बाधः भवति । 