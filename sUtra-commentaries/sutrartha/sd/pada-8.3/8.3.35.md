---
index: 8.3.35
sutra: शर्परे विसर्जनीयः

---
विसर्गात् अनन्तरम् खर्-वर्णः आगच्छति चेत्  _विसर्जनीयस्य सः_ [[8.3.34]] इत्यनेन विसर्गस्य सकारादेशः भवति । तस्य अपवादत्वेन, यदि तस्मात् खर्-वर्णात् अनन्तरम् शकारः / षकारः / सकारः आगच्छति तर्हि वर्तमानसूत्रेण विसर्गस्य पुनः विसर्गादेशः एव विधीयते । यथा -



1. खर्-वर्णात् परः षकारः -  रामः  + क्षत्रियः = रामः क्षत्रियः । पयः + क्षीरम् = पयः क्षीरम् ।     

2. खर्-वर्णात् परः सकारः -  कः  + त्सरुः = कः त्सरुः । अद्भिः + प्सातम् = अद्भिः प्सातम् ।      

3. खर्-वर्णात् परः शकारः -  अस्य उदाहरणानि न सन्ति ।   



प्रश्नः  - अस्मिन् सूत्रे विसर्जनीयस्य पुनः 'विसर्जनीयः' भवतीति किमर्थमुक्तमस्ति? 'विसर्जनीयस्य सकारः न भवति' इति उच्यते चेत् कः दोषः?

उत्तरम् - यदि अस्मिन् सूत्रे 'शर्परे विसर्जनीयः' इत्यस्य स्थाने 'शर्परे न' इति वदामः, तर्हि 'कः त्सरुः' / 'सर्पः क्षेणोते'     _कुप्वोः ≍क ≍पौ च_  [[8.3.37]] इत्यनेन विसर्गस्य स्थाने जिह्वामूलीय-उपध्मानीययोः प्रसक्तिः भवेत् , तथा च 'सर्पः + त्सरुः' इत्यतस     । तत् तथा मा भूत् एतत् स्पष्टीकर्तुमत्र विसर्गस्य पुनः विसर्गादेशः कृतः अस्ति । तथा कृत्वा एतत् सूत्रम् _कुप्वोः ≍क ≍पौ च_ [[8.3.37]] इत्यस्य अपवादरूपेण उच्यते, येन शर्परे खरि परे नित्यम् विसर्गः एव तिष्ठति,  जिह्वामूलीय-उपध्मानीयौ न भवतः । 