---
index: 7.2.104
sutra: कु तिहोः

---
'किम्' शब्दस्य विभक्तिप्रत्यये परे _किमः कः_ [[7.2.103]] इत्यनेन ककारादेशे प्राप्ते अनेन सूत्रेण तकारादौ हकारादौ च विभक्तौ परे 'कु' इति आदेशः भवति । _अनेकाल् शित्सर्वस्य_ [[1.1.55]] इति सर्वादेशः । यथा -



1. किम् + तसिल्  [_पञ्चम्यास्तसिल्_ [[5.3.7]] इति तसिल्-प्रत्ययः । _प्राग्दिशो विभक्तिः_ [[5.3.1]] इति प्रत्ययस्य  विभक्तिसंज्ञा]

→ कु तस् [_कु तिहोः_ [[7.2.104]] इति किम्-शब्दस्य  कु-आदेशः]

→ कुतः [विसर्गनिर्माणम्]



2. किम् + ह [_वा ह च च्छन्दसि_  [[5.3.13]]  इत्यनेन किम्-इत्यस्य ह-आदेशः। _प्राग्दिशो विभक्तिः_ [[5.3.1]] इति प्रत्ययस्य  विभक्तिसंज्ञा]

→ कुह [_कु तिहोः_ [[7.2.104]] इति किम्-शब्दस्य कु-आदेशः]      

                   



ज्ञातव्यम् - अस्मिन् सूत्रे 'ति' इत्यत्र इकारः उच्चारणार्थः अस्ति । 