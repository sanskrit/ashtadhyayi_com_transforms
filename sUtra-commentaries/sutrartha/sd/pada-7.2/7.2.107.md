---
index: 7.2.107
sutra: अदस औ सुलोपश्च

---
प्रथमैकवचनस्य सुँ-प्रत्ययस्य उपस्थितौ अदस्-सर्वनामशब्दस्य अन्तिमसकारस्य 'औ' आदेशः भवति, तथा, सुँ-प्रत्ययस्य लोपः अपि भवति । यथा -



अदस् + सुँ

→ अद औ [_अदस औ सुलोपश्च_ [[7।2।107]] इति सकारस्य औकारः, सुलोपश्च]

→ अदौ [_प्रथमयोः पूर्वसवर्णः_ [[6।1।102]] इत्यनेन पूर्वसवर्णदीर्घे प्राप्ते; _नादिचि_ [[6।1।103]] इति निषेधः । अतः _वृद्धिरेचि_ [[6।1।88]] इति वृद्धि-एकादेशः]

→ असौ [यद्यपि सुँ-प्रत्ययस्य लोपः कृतः अस्ति, तथापि _प्रत्ययलोपे प्रत्ययलक्षणम्_ [[1।1।62]] इत्यनेन सुँ-प्रत्ययविशिष्टमङ्गकार्यम् भवति एव । अतः  _तदोः सः सावनन्त्ययोः_ [[7।2।106]] इति दकारस्य सकारः]



अत्र एकं वार्तिकं ज्ञातव्यम् -  <!औत्वप्रतिषेधः साकच्कस्य वा वक्तव्यः सादुत्वं च !> ।

अस्य वार्तिकस्य अर्थः अयम् - _अव्ययसर्वनाम्नामकच् प्राक् टेः_ [[5।3।71]] अनेन सूत्रेण सर्वनामशब्दानां विषये अकच्-प्रत्ययः स्वार्थे प्रयुज्यते । अयमकच्-प्रत्ययः अङ्गस्य 'टि'संज्ञकात् पूर्वमागच्छति, अतः अदस्-शब्दात् अकच्-प्रत्यये कृते 'अदकस्' इति प्रातिपदिकं सिद्ध्यति । अस्य प्रातिपदिकस्य प्रथमैकवचनस्य सुँ-प्रत्यये परे अनेन सूत्रेण निर्दिष्टः औ-आदेशः विकल्पेन भवति । तथा च, यत्र अयमादेशः न भवति, तत्र सकारात् परस्य वर्णस्य उत्वमपि भवति । यथा -

1) औ-आदेशस्य उपस्थितौ -

अदकस् + सुँ

→ अदक औ [_अदस औ सुलोपश्च_ [[7।2।107]] इति सकारस्य औकारः, सुलोपश्च]

→ अदकौ [_वृद्धिरेचि_ [[6।1।88]] इति वृद्धि-एकादेशः]

→ असकौ [  _तदोः सः सावनन्त्ययोः_ [[7।2।106]] इति दकारस्य सकारः]

2) औ-आदेशस्य अभावे -

अदकस् + स् 

अदक अ + स्  [_त्यदादीनामः_ [[7।2।102]] इति सकारस्य अकारः]

→ अदक + स् [_अतो गुणे_ [[6।1।97]] इति पररूपः अकारः]

→ असक + स् [_तदोः सः सावनन्त्ययोः_ [[7।2।106]] इति दकारस्य सकारः]

→ असुक  + स्  [<!औत्वप्रतिषेधः साकच्कस्य वा वक्तव्यः सादुत्वं च !>  अनेन वार्तिकेन औ-आदेशस्य अभावे सकारात् परस्य अकारस्य  उकारः] 

→ असुकः [विसर्गनिर्माणम्]

          

