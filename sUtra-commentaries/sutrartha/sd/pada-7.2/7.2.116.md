---
index: 7.2.116
sutra: अत उपधायाः

---
यदि कस्मिंश्चित् अङ्गे अकारः उपधास्थाने अस्ति, तर्हि तस्य अकारस्य णित्-प्रत्यये परे / ञित्-प्रत्यये परे च वृद्धि-आदेशः (= आकारः) भवति । यथा -



1. पठ् + घञ् [_भावे_ [[3.3.18]] इत घञ्-प्रत्ययः]

→ पाठ [_अत उपधायाः_ [[7.2.116]] इति ञित्-प्रत्यये परे उपधा-अकारस्य वृद्धिः आकारः]



2. पठ् + ण्वुल् [_ण्वुल्तृचौ_ [[3.1.133]] इति ण्वुल्-प्रत्ययः]

→ पाठ् + वु [_अत उपधायाः_ [[7.2.116]] इति णित्-प्रत्यये परे उपधा-अकारस्य वृद्धिः आकारः]

→ पाठ् + अक [_युवोरनाकौ_ [[7.1.1]] इति वु-इत्यस्य अक-आदेशः]

→ पाठक                               



3. क्षल्-धातोः लट्-लकारस्य प्रथमपुरुषैकवचनस्य प्रक्रिया इयम् -

क्षल् + णिच् [_सत्यापपाशरूपवीणातूलश्लोकसेनालोमत्वचवर्मवर्णचूर्णचुरादिभ्यो णिच्_ [[3.1.25]] इति स्वार्थे  णिच्]

→ क्षल् + इ [इत्संज्ञालोपः । _सनाद्यन्ताः धातवः_ [[3.1.32]] इति धातुसंज्ञा]

→ क्षालि    [_अत उपधायाः_ [[7.2.116]] इति णित्-प्रत्यये परे उपधा-अकारस्य वृद्धिः आकारः]

→ क्षालि+ लट्  [_वर्तमाने लट्_ इति लट्] 

→ क्षालि + तिप् [_तिप्तस्.._ [[3.4.78]] इति प्रथमपुरुषैकवचनस्य तिप्-प्रत्ययः]

→ क्षालि+ शप् + तिप् [_कर्तरि शप्_ [[3.1.68]] इति शप्]

→ क्षाले + अ + ति [_सार्वधातुकार्धधातुकयोः_ [[7.3.84]] इति गुणः]

→ क्षालय् + अ + ति [_एचोऽयवायावः_ [[6.1.78]] इति अयादेशः]

→ क्षालयति                        

 

 

ज्ञातव्यम् - अस्मिन् सूत्रे 'अतः' इत्यनेन 'अकारस्य वृद्धिः भवति' इति निर्दिष्टमस्ति, अतः _इको गुणवृद्धी_ [[1.1.3]] इत्यस्य प्रयोगः अत्र न भवति ।

