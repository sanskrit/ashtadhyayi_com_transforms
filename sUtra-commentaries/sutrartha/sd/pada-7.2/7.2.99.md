---
index: 7.2.99
sutra: त्रिचतुरोः स्त्रियां तिसृचतसृ

---
'त्रि' तथा 'चतुर्' एतौ सङ्ख्यावाचिनौ शब्दौ । स्त्रीत्वस्य विवक्षायाम् विभक्तिप्रत्यये परे एतयोः (क्रमेण) 'तिसृ' तथा 'चतसृ' एतौ आदेशौ भवतः । अग्रे एतयोः रूपाणि ऋकारान्तशब्दवदेव भवन्ति । यथा -



1. त्रि + जस् [प्रथमाबहुवचनस्य प्रत्ययः । _सुपः_ [[1.4.103]] इति जस्-प्रत्ययस्य विभक्तिसंज्ञा]

→ तिसृ + जस्  [स्त्रीत्वस्य विवक्षायाम् _त्रिचतुरोः स्त्रियां तिसृचतसृ_ [[7.2.99]] इति त्रि-शब्दस्य तिसृ-आदेशः]

→ तिसृ + अस् [इत्संज्ञालोपः]

→ तिस्रः [_प्रथमयोः पूर्वसवर्णः_ [[6.1.102]] इत्यनेन पूर्वसवर्णदीर्घे प्राप्ते अपवादत्वेन  _अचि र ऋतः_ [[7.2.100]] इति ऋकारस्य रेफादेशः]



2. चतुर्  + शस् [द्वितीयाबहुवचनस्य प्रत्ययः । _सुपः_ [[1.4.103]] इति जस्-प्रत्ययस्य विभक्तिसंज्ञा]

→ चतसृ + जस्  [स्त्रीत्वस्य विवक्षायाम् _त्रिचतुरोः स्त्रियां तिसृचतसृ_ [[7.2.99]] इति चतुर्-शब्दस्य चतसृ-आदेशः]

→ चतसृ + अस् [इत्संज्ञालोपः]

→ चतस्रः [_प्रथमयोः पूर्वसवर्णः_ [[6.1.102]] इत्यनेन पूर्वसवर्णदीर्घे प्राप्ते अपवादत्वेन  _अचि र ऋतः_ [[7.2.100]] इति ऋकारस्य रेफादेशः]



3. त्रि + भिस् [तृतीयाबहुवचनस्य प्रत्ययः । _सुपः_ [[1.4.103]] इति भिस्-प्रत्ययस्य विभक्तिसंज्ञा]

→   तिसृ + भिस् [स्त्रीत्वस्य विवक्षायाम् _त्रिचतुरोः स्त्रियां तिसृचतसृ_ [[7.2.99]] इति त्रि-शब्दस्य तिसृ-आदेशः]

→ तिसृभिः [विसर्गनिर्माणम्]



एतवेम तिसृभ्यः, चतसृभिः, चतसृभ्यः, तिसृषु, चतसृषु - एतानि रूपाणि अपि सिद्ध्यन्ति ।



3. त्रि + आम् [षष्ठीबहुवचनस्य आम्-प्रत्ययः । _सुपः_ [[1.4.103]] इति आम् -प्रत्ययस्य विभक्तिसंज्ञा]     

→ तिसृ + आम्  [स्त्रीत्वस्य विवक्षायाम् _त्रिचतुरोः स्त्रियां तिसृचतसृ_ [[7.2.99]] इति त्रि-शब्दस्य तिसृ-आदेशः]

→ तिसृ + नुट् + आम् [ _अचि र ऋतः_ [[7.2.100]] इति ऋकारस्य रेफादेशे प्राप्ते ; तस्मिन्नेव समये _ह्रस्वनद्यापो नुट्_ [[7.1.54]] इत्यनेन प्रत्ययस्य नुडागमे अपि प्राप्ते <!नुमचिर्तृज्वद्भावेभ्यो नुट् विप्रतिषेधेन!> इति वार्तिकस्य प्रयोगः क्रियते । अनेन वार्तिकेन नुडागमः एव भवति, _अचि र ऋतः_ [[7.2.100]] इति रेफादेशः न ।]

→ तिसृनाम् [_नामि_ [[6.4.3]] इत्यनेन नाम्-प्रत्यये परे अङ्गस्य दीर्घे प्राप्ते _न तिसृचतसृ_ [[6.4.4]] इति निषेधः]          

→ तिसृणाम् [<!ऋवर्णान्नस्य णत्वं वाच्यम्!>  अनेन वार्तिकेन णत्वम् भवति ]



एवमेव चतसृणाम् इत्यपि रूपं सिद्ध्यति । 



अस्मिन् सूत्रे निर्दिष्टम् 'स्त्रीत्वम्' त्रि-शब्दस्य चतुर्-शब्दस्य अस्ति, अङ्गस्य न । इत्युक्ते, समस्तपदस्य विषये अनेन सूत्रेण निर्दिष्टः आदेशः तदैव भवति यदा त्रि-शब्दस्य चतुर्-शब्दस्य वा स्त्रीत्वम् विवक्षते । यथा -



1. 'प्रियाः तिस्रः ललनाः यस्य सः' इत्यत्र यद्यपि समस्तपदम् पुंलिङ्गे अस्ति, तथापि 'त्रि' शब्दस्य तु स्त्रीत्वमेव विवक्षते । अतः अत्र त्रि-शब्दस्य 'तिसृ' आदेशः भवति । यथा - 

प्रियत्रि + सुँ [प्रथमैकवचनस्य सुँ-प्रत्ययः । _सुपः_ [[1.4.103]] इति आम्-प्रत्ययस्य विभक्तिसंज्ञा]   

→ प्रियतिसृ + स् [स्त्रीत्वस्य विवक्षायाम् _त्रिचतुरोः स्त्रियां तिसृचतसृ_ [[7.2.99]] इति त्रि-शब्दस्य तिसृ-आदेशः]

→ प्रियतिसन् + स् [_ऋदुशनस्पुरुदंसोऽनेहसां च_ [[7.1.94]] इति अनङ्-आदेशः]

→ प्रियतिसान् स् [_सर्वनामस्थाने चासम्बुद्धौ_ [[6.4.8]] इति नकारान्तस्य अङ्गस्य उपधादीर्घः]

→ प्रियतिसान् [_हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सुँलोपः]

→ प्रियतिसा [_नलोपः प्रातिपदिकान्तस्य_ [[8.2.7]] इति नकारलोपः]



तथैव प्रियतिसारौ, प्रियतिसारः आदीनि रूपाणि अपि भवन्ति ।



2. 'प्रियाः त्रयः यस्याः सा' इत्यत्र यद्यपि समस्तपदम् स्त्रीलिङ्गे अस्ति, तथापि 'त्रि' शब्दस्य तु पुंस्त्वमेव विवक्षते । अतः अत्र त्रि-शब्दस्य 'तिसृ' आदेशः न भवति । यथा -

प्रियत्रि + सुँ [प्रथमैजवचनस्य सुँ-प्रत्ययः]

→ प्रियत्रिः [विसर्गनिर्माणम्]

एवमेव प्रथमाद्विवचनस्य  'प्रियत्री', प्रथमाबहुवचनस्य 'प्रियत्रयः' आदीनि रूपाणि अपि सिद्ध्यन्ति । 



अत्र एकम्  वार्तिकम्  ज्ञातव्यम् -   । इत्युक्ते, _संज्ञायां कन्_ [[8.3.87]] अनेन कन्-प्रत्यये कृते त्रि-शब्दस्य स्त्रीत्वस्य विवक्षायाम् तिसृ-आदेशः भवति । यथा - 

त्रि + कन् [_संज्ञायां कन्_ [[8.3.87]] इति कन्-प्रत्ययः]

→ तिसृ + कन् + टाप् [स्त्रीत्वस्य विवक्षायाम् _अजाद्यतष्टाप्_  [[4.1.4]] इति टाप्-प्रत्ययः, त्रि-शब्दस्य    इति तिसृ-आदेशः]

→ तिसृका

कन्-प्रत्ययस्य चतुर्-शब्दस्य विषये प्रसक्तिः नास्ति ।

