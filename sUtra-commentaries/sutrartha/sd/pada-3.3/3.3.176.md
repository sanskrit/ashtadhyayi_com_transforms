---
index: 3.3.176
sutra: स्मोत्तरे लङ् च

---
'स्म' तथा 'माङ्' एते द्वे अव्यये स्तः । माङ्-अव्ययस्य प्रयोगः निषेधार्थम् भवति, तथा 'स्म' इत्यस्य प्रयोगः 'किल / खलु / सत्यम् / निश्चयेन' अस्मिन् अर्थे भवति । माङ्-अव्ययस्य उपस्थितौ धातोः _माङि लुङ्_  [[3।3।175]] इत्यनेन केवलं लुङ्-लकारः एव विधीयते । परन्तु, अस्मात् माङ्-अव्ययात् अनन्तरम् 'स्म' अव्ययमस्ति चेत् लङ्लकारस्यापि प्रयोगः भवितुमर्हति । 



यथा - मा स्म गमः / मा स्म गच्छः । मा स्म कार्षीत्  / मा स्म करोत् ।                                          



ज्ञातव्यम् - _न माङ्योगे_ [[6।4।74]] इत्यनेन माङ्-अव्यवस्य उपस्थितौ धातोः अडागमः / आडागमः न विधीयते ।