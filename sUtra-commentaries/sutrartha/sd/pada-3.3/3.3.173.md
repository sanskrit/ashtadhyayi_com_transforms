---
index: 3.3.173
sutra: आशिषि लिङ्लोटौ

---
'आशीः' इत्युक्ते 'अप्राप्तस्य इच्छा' । यद् किमपि इष्टमस्ति परन्तु न प्राप्तम् (न च लीलया प्राप्तुं शक्यते), तस्य प्राप्तेः इच्छां दर्शयितुम् लिङ्लकारस्य लोट्लकारस्य च प्रयोगः भवति । यथा -

1. ईश्वरः मे विपुलमायुष्यम्  दद्यात् / ईश्वरः मे विपुलमायुष्यम् ददातु ।

2. भवान् चिरं जीव्यात् / भवान् चिरं जीवतु ।

3. मम शत्रुः मृषीष्ट । मम शत्रुः म्रियताम्  ।

यः लिङ्लकारः आशीषि अर्थे प्रयुज्यते, तस्य निर्देशः 'आशीर्लिङ्लकारः' नाम्ना क्रियते । विधिलिङ्लकारस्य अपेक्षया अस्य रूपाणि भिन्नानि भवन्ति, यतः _लिङ्गाशिषि_ [[3.4.116]] इत्यनेन आशीर्लिङ्लकारस्य प्रत्ययाः आर्धधातुकसंज्ञकाः भवन्ति । लोट्लकारस्य विषये एतादृशः भेदः नास्ति, अतः लोट्-लकारस्य आशीषि अर्थे अपि भिन्नं नाम न दीयते ।

ज्ञातव्यम् -  'आशीषि' अर्थे  लोट्लकारस्य 'तु' प्रत्ययस्य तथा 'हि' प्रत्ययस्य _तुह्योस्तातङाशिष्यन्यतरस्याम्_ [[7.1.35]] इत्यनेन वैकल्पिकः 'तातङ्' आदेशः अपि भवति । यथा - पठतु/पठतात्, लिख/लिखतात् - आदयः । यत्र लोट्-लकारः अन्येषु अर्थेषु प्रयुज्यते, तत्र तु एतादृशः आदेशः न भवति । 