---
index: 3.3.139
sutra: लिङ्निमित्ते लृङ् क्रियातिपत्तौ

---
अस्य सूत्रस्य अर्थं ज्ञातुमादौ बिन्दुद्वयं ज्ञातव्यम् -       



1. लिङ्निमित्तम् =   _हेतुहेतुमतोर्लिङ्_ [[3.3.156]] अनेन सूत्रेण 'कारणम् - फलम्' एतयोः युग्मं दर्शयितुम् लिङ्लकारस्य प्रयोगः भवति । यथा - 'कृष्णं नमेत् चेत् सुखम् यायात्'  । एतत् 'कारण-फल-युग्मम्' लिङ्लकारस्य निमित्तमस्ति इत्युच्यते ।       

2. क्रियातिपत्तिः = क्रियायाः अनिष्पत्तिः (इत्युक्ते क्रियायाः अभावः) ।



अत्र अस्य सूत्रस्य अर्थः भवति - यत्र कारण-फल-युग्मेन निर्दिष्टायाः क्रियायाः अभावः भविष्यकालस्य साहाय्येन  वक्तव्यः अस्ति, तत्र लृङ्लकारस्य प्रयोगः भवति । यथा - 

1. कृष्णं अनंस्यत् चेत् सुखमयास्यत् । (यदि कृष्णस्य नमनम् करिष्यति, तर्हि  सुखमपि यास्यति, परन्तु इदानीम् कृष्णस्य नमनं न कृतम्।)

2. सुवृष्टिः चेद् अभविष्यत् तदा सुभिक्ष्यमभविष्यत् । (यदि सुवृष्टिः भविष्यति तर्हि  सुभिक्ष्यमपि भविष्यति, परन्तु इदानीम् सुवृष्टिः न जाता)



लृङ्लकारस्य विषये धातोः _स्यतासी लृलुटोः_  [[3.1.33]] इति 'स्य' विकरणप्रत्ययः भवति ।       

