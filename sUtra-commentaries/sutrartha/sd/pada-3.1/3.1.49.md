---
index: 3.1.49
sutra: विभाषा धेट्श्व्योः

---
लुङ्लकारस्य विषये धातोः _च्लि लुङि_ [[3|1|43]] इत्यनेन च्लि-विकरणप्रत्ययः भवति । अस्य प्रत्ययस्य _च्लेः सिच्_ [[3|1|44]] इत्यनेन औत्सर्गिकरूपेण सिच्-आदेशः विधीयते । परन्तु  धेट् (पाने) तथा टुओश्वि (गतिवृद्ध्योः) एतयोः विषये च्लि-विकरणस्य विकल्पेन चङ्-आदेशः भवति । 



1. धेट् धातोः लुङ्लकारस्य प्रथमपुरुषैकवचनस्य प्रक्रिया इयम् - 

     

धे + लुङ् [_लुङ्_ [[3।2।110]] इति लुङ्]  

→ धे  + च्लि + ल्  [_च्लि लुङि_ [[3।1।43]] इति च्लि-विकरणप्रत्ययः]

→ धे + चङ् + ल् [_विभाषा धेट्श्व्योः_ [[3।1।48]] इति वैकल्पिकः चङ्-प्रत्ययः] 

....

→ अदधत् 

    

धेट्-धातोः  विषये च्लि-इत्यस्य चङ्-आदेशः केवलं विकल्पेनैव भवति । तस्य अभावात् औत्सर्गिकरूपेण _च्लेः सिच्_ [[3|1|44]]  इति सिच्-प्रत्ययः अपि विधीयते । 



2. टुओश्वि-धातोः लुङ्लकारस्य प्रथमपुरुषैकवचनस्य प्रक्रिया इयम् -           

श्वि + लुङ् [_लुङ्_ [[3।2।110]] इति लुङ्]  

→ श्वि + च्लि + ल्  [_च्लि लुङि_ [[3।1।43]] इति च्लि-विकरणप्रत्ययः]

→ श्वि + चङ् + ल्  [_विभाषा धेट्श्व्योः_ [[3।1।48]] इति वैकल्पिकः चङ्-प्रत्ययः] 

....     

→ अशिश्वियत्



श्वि-धातोः विषये च्लि-इत्यस्य चङ्-आदेशः केवलं विकल्पेनैव भवति । तदभावात् _जृस्तम्भुम्रुचुम्लुचुग्रुचुग्लुचुग्लुञ्चुश्विभ्यश्च_ [[3।1।58]] अनेन सूत्रेण विकल्पेन अङ् -प्रत्ययः अपि विधीयते । तस्य अभावात् च औत्सर्गिकरूपेण _च्लेः सिच्_ [[3|1|44]]  इति सिच्-प्रत्ययः भवति । 

              