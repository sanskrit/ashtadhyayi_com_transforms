---
index: 3.1.80
sutra: धिन्विकृण्व्योर च

---
धिविँ (प्रीणने) तथा कृविँ (गतौ / हिंसाकरणयोः ) एतौ धातू मूलरूपेण भ्वादिगणस्य धातू स्तः । अतः _कर्तरि शप्_ [[3.4.68]] इत्यनेन एताभ्याम्  कर्तरि सार्वधातुके प्रत्यये शप्-प्रत्यये प्राप्ते वर्तमानसूत्रेण अपवादत्वेन 'उ'प्रत्ययः भवति । तथा च,  अस्मिन् प्रत्यये परे एतयोः धात्वोः अन्तिमवर्णस्य अकारादेशः अपि विधीयते । यथा -

धिविँ

→ धिन्व् [_इदितो नुम्-धातोः_ [[7.1.58]] इति नुमागमः]

→ धिन्व् + लट् [_वर्तमाने लट्_ [[3.2.123]] इति लट्-लकारः]

→ धिन्व् + तिप् [_तिप्तस्झि.._ [[3.4.78]] इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]

→ धिन् अ + उ + ति [_धिन्विकृण्व्योर च_ [[3.1.80]] इत्यनेन विकरणप्रत्ययः 'उ' । तथा अङ्गस्य अकारादेशः ।]

→ धिन् उ ति [_अतो लोपः_ [[6.4.48]] इत्यनेन आर्द्धधातुके प्रत्यये परे अदन्तस्य अङ्गस्य अकारस्य लोपः ।]

→ धिनोति [_सार्वधातुकार्द्धधातुकयोः_  [[7.3.84]] इति गुणः]

तथैव 'कृणोति' एतत् रूपमपि सिद्ध्यति ।