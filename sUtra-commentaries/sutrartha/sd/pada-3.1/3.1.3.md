---
index: 3.1.3
sutra: आद्युदात्तश्च

---
अस्य अधिकारस्य व्याप्तिः अपि _प्रत्ययः_ [[3|1|1]] तथा _परश्च_ [[3।1।2]] अधिकारवत् त्रिषु अध्यायेषु वर्तते । सर्वेषु प्रत्ययेषु आदिस्वरः अनेन सूत्रेण उदात्तसंज्ञकः भवति । 



किम् नाम 'उदात्त'? _उच्चैरुदात्तः_ [[1।2।29]] अनेन सूत्रेण उदात्तसंज्ञा दीयते । यस्य स्वरस्य उच्चारणं तस्य उच्चारणस्थानस्य ऊर्ध्वभागात् जायते, सः स्वरः  उदात्तसंज्ञकः भवति । 



यथा - तुमुन् इत्यत्र तकारात् परः यः उकारः, तस्य अनेन सूत्रेण उदात्तसंज्ञा भवति ।



ज्ञातव्यम् -  

1. 'उदात्तत्वम्' केवलं स्वराणाम् भवितुं शक्यते, व्यञ्जनानाम् न । अतः अनेन सूत्रेण प्रत्ययेषु यः प्रथमः स्वरः, तस्य उदात्तसंज्ञा भवति । 

2. अनेन सूत्रेण प्रत्ययस्य आदिस्वरस्य उदात्तसंज्ञा भवति, प्रत्ययान्तशब्दस्य आदिस्वरस्य  न ।