---
index: 3.1.47
sutra: न दृशः

---
लुङ्लकारस्य विषये धातोः _च्लि लुङि_ [[3.1.43]] इत्यनेन च्लि-विकरणप्रत्ययः भवति । अस्य प्रत्ययस्य _च्लेः सिच्_ [[3.1.44]] इत्यनेन औत्सर्गिकरूपेण सिच्-आदेशः विधीयते । परन्तु  दृश्-धातोः विषये च्लि-विकरणस्य _शल इगुपधादनिटः क्सः_ [[3.1.45]] इत्यनेन 'क्स' आदेशः भवति । तस्य निषेधार्थम् वर्तमानसूत्रम् निर्मितमस्ति । वर्तमानसूत्रेण दृश्-धातोः च्लि-प्रत्ययस्य क्स-आदेशः निषिध्यते । अस्य अभावे  औत्सर्गिकरूपेण _च्लेः सिच्_ [[3.1.44]]  इत्यनेन सिच्-आदेशः विधीयते । यथा -

दृश्  + लुङ् [_लुङ्_ [[3.2.110]] इति लुङ्]

→ दृश् + च्लि + ल् [_च्लि लुङि_ [[3.1.43]] इति च्लि-विकरणप्रत्ययः]

→ दृश् + सिच्  + ल् [_शल इगुपधादनिटः क्सः_ [[3.1.45]] इति क्स-आदेशे प्राप्ते _न दृशः_ [[3.1.47]] इति निषेधः । अतः _च्लेः सिच्_ [[3.1.44]] इति सिच्-आदेशः ।]

→ दृश् + स्  + ल् [चकारस्य _हलन्त्यम्_ [[1.3.3]] इति इत्संज्ञा । इकारस्य _उपदेशेऽजनुनासिक इत्_ [[1.3.2]] इति इत्संज्ञा । द्वयोरपि _तस्य लोपः_ [[1.3.9]] इति लोपः]

→ अट् दृश् + स्  + ल् [_लुङ्लङ्लृङ्क्ष्वडुदात्तः_ [[6.4.71]] इति अट्-आगमः]

→ अ  दृ अम् + स् + ल्   [_सृजिदृशोः झल्यमकिति_ [[6.1.58]] इति दृश्-इत्यस्य अम्-आगमः । _मिदचोऽन्त्यात्परः_ [[1.1.47]] इति अयमागमः अन्त्यात् अचः परः आगच्छति ।]

→ अ  दृ अ श् + स् ल् [अम्-इत्यस्य मकारस्य  _हलन्त्यम्_ [[1.3.3]] इति इत्संज्ञा, _तस्य लोपः_ [[1.3.9]] इति लोपः]

→ अ  द्र श् + स् ल्  [_इको यणचि_ [[6.1.77]]  इति यणादेशः]

→ अ  द्राश् + स् ल् [_वदव्रजहलन्तस्याचः_ [[7.2.3]] इति अकारस्य वृद्धिः आकारः]

→ अ  द्राश् + स् + तिप् [_तिप्तस्.._ [[3.4.78]] इति तिप्]

→ अ  द्राश्  + स् + त् [_इतश्च_ [[3.4.100]] इति इकारलोपः]

→ अ  द्राश् + स् + ईट्  त् [_अस्तिसिचोऽपृक्ते_ [[7.3.96]] इति सिच्-इत्यस्मात् परस्य अपृक्त-तकारस्य ईट्-आगमः]

→ अ  द्राष् + स् + ई  त् [_व्रश्चभ्रस्ज...._  [[8.2.36]] इति षत्वम्]

→ अ  द्राक्  + स्  + ई त्  [_षढोः क सि_ [[8.2.41]] इति ककारः]

→ अ  द्राक् + ष् + ई  त्  [_आदेशप्रत्यययोः_ [[8.3.59]] इति षत्वम्]

→ अद्राक्षीत्

ज्ञातव्यम् - दृश्-धातोः परस्य च्लि-प्रत्ययस्य _इरितो वा_[[3.1.57]] इत्यनेन अङ्-आदेशः अपि भवति । 