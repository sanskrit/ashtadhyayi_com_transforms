---
index: 3.1.2
sutra: परश्च

---
अस्य अधिकारस्य व्याप्तिः अपि _प्रत्ययः_ [[3।1।1]] अधिकारवत् त्रिषु अध्यायेषु वर्तते । सर्वे प्रत्ययाः प्रकृतेः अनन्तरमागच्छन्ति इत्यर्थः । 



_प्रत्ययः_ [[3।1।1]] अयं संज्ञा-अधिकारः अस्ति, यतः अनेन सूत्रेण प्रत्ययसंज्ञायाः व्याप्तिः निर्दिश्यते । तथा च,  _परश्च_ [[3।1।2]] अयं परिभाषा-अधिकारः अस्ति यतः अनेन सूत्रेण प्रत्ययाः कुत्र प्रयोक्तव्याः तत् स्पष्टीक्रियते ।  



ज्ञातव्यम् - अस्मिन् सूत्रे 'च'कारस्य प्रयोगः एतत् ज्ञापयितुम् कृतः अस्ति यत् अयम् 'परत्वम्' तदा अपि भवति यदा _उणादयो बहुलम्_ [3।3।1]] इत्यनेन प्रत्ययत्वं विकल्प्यते । इत्युक्ते, ये प्रत्ययाः बहुलम् विधीयन्ते, तेषामपि परत्वम् नित्यमेव अस्ति, बहुलम् न  । 