---
index: 3.1.84
sutra: छन्दसि शायजपि

---
_हलः श्नः शानज्झौ_ [[3.1.83]] इत्यनेन हलन्तात् परस्य श्ना-प्रत्ययस्य हि-प्रत्यये परे शानच्-आदेशः भवति । वेदानाम् विषये शानच्-इत्यस्य स्थाने 'शायच्' आदेशः अपि अनेन सूत्रेण विधीयते । (अस्मिन् सूत्रे 'हलः' इति न अनुवर्तते, अतः अयमादेशः सर्वेभ्यः धातुभ्यः भवितुमर्हति ।)            

         

यथा - 'गृभाय जिह्वया मधु' (ऋग्वेदः 8.17.5) - अत्र 'गृभाय' एतत् रूपम् ग्रह्-धातोः लोट् -लकारस्य मध्यमपुरुषैकवचनस्य अस्ति । अस्य प्रक्रिया इयम् -



ग्रह् + लोट् [_लोट् च_ [[3.3.162]] इत्यनेन लोट्-लकारः]

→ ग्रह् + सिप् [_तिप्तस्झि.._ [[3.4.78]] इत्यनेन मध्यमपुरुषैकवचनस्य विवक्षायाम् 'सिप्' प्रत्ययः] 

→ ग्रह् + श्ना + सिप् [सार्वधातुके प्रत्यये परे _क्र्यादिभ्यः श्ना_ [[3.1.73]] इति विकरणप्रत्ययः 'श्ना']

→ ग्रह् + श्ना + हि [_सेर्ह्यपिच्च_ [[3.4.87]] इत्यनेन सि-प्रत्ययस्य हि-आदेशः]

→ ग्रह् + शायच् + हि [_छन्दसि शायजपि_  [[3.1.84]]  इति श्ना-प्रत्ययस्य वेदानां विषये शायच्-आदेशः]

→ ग्रह् + आय + हि [इत्संज्ञालोपः]

→ गृ अह् + आय + हि [_ग्रहिज्यावयिव्यधिवष्टिविचतिवृश्चतिपृच्छतिभृज्जतीनां ङिति च_ [[6.1.16]] इति रेफस्य सम्प्रसारणम् ऋकारः]  

→ गृह्  + आय + हि _सम्प्रसारणाच्च_ [[6.1.108]] इति ऋकार-अकारयोः पूर्वरूप-एकादेशः ऋकारः ।]    

→ गृह्  + आय [_अतो हेः_ [[6.4.105]] इति अदन्तात् परस्य हि-प्रत्ययस्य लोपः]

→  गृभ् + आय [ <!हृग्रहोर्भश्छन्दसि इति हस्य भः !> अनेन वार्त्तिकेन हकारस्य भकारः]

→ गृभाय ।



वेदेषु शानच्-आदेशे कृते अपि रूपाणि दृश्यते । यथा - बधान देव सवितः (शतपथब्राह्मणम् 1.2.4.16) । अत्र 'बधान' इति रूपम् लौकिकसंस्कृतवत् एव शानच्-आदेशे कृते सिद्ध्यति ।

          

अत्र एकम् वार्तिकमपि ज्ञातव्यम् - <!हृग्रहोर्भश्छन्दसि इति हस्य भः !>  । इत्युक्ते, वेदेषु हि-प्रत्यये परे अपि शायच्-आदेशः भवितुमर्हति, अन्येषु प्रत्ययेषु परेषु अपि शायच्-आदेशः भवितुमर्हति । यथा - 'मही क्षेमं रोदसी अस्कभायत्' (अथर्ववेदः 4.1.3) - अत्र स्कम्भ् धातोः लङ्लकारस्य प्रथमपुरुषैकवचनस्य रूपे अपि 'शायच्' आदेशः कृतः दृश्यते ।