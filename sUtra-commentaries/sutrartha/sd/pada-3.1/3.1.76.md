---
index: 3.1.76
sutra: तनूकरणे तक्षः

---
तक्षूँ (तनूकरणे) इति भ्वादिगणस्य धातुः । अस्मात् धातोः _कर्तरि शप्_ [[3|1|68]] इत्यनेन कर्तरि सार्वधातुके प्रत्यये परे औत्सर्गिकरूपेण शप्-प्रत्यये प्राप्ते वर्तमानसूत्रेण तस्य अपवादरूपेण विकल्पेन श्नु-प्रत्ययः विधीयते । श्नु-प्रत्ययस्य अभावे पुनः औत्सर्गिकरूपेण शप्-प्रत्ययविधानम् भवति । यथा - तक्ष्णोति, तक्षति ।



अस्मिन् सूत्रे 'तनूकरणे' इति उक्तमस्ति, अतः भ्वादिगणस्य 'तक्षँ त्वचने' अस्य धातोः अयं विकरणप्रत्ययः न भवति । अतः 'तक्षँ त्वचने' धातोः _कर्तरि शप्_ [[3|4|68]] इत्यनेन कर्तरि सार्वधातुके प्रत्यये परे औत्सर्गिकरूपेण शप्-प्रत्ययः एव विधीयते । यथा - तक्षति ।