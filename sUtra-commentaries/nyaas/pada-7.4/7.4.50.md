---
index: 7.4.50
sutra: तासस्त्योर्लोपः

---
_अनद्यतने लुट्_ [[3.3.15]]  तासिः, सिप्। `कर्तासे` इति। `थासः से`  [[3.4.80]] । `त्वमसि` इति। `स भुवि` (धातुपाठः-1065), पूर्ववच्छपो लुक्। `व्यतिसे` इति। `कर्तरि कर्मव्यतीहारे`  [[1.3.14]]  इत्यात्मनेपदं भवति। `थासः से`  [[3.4.80]] , _श्नसोरल्लोपः_ [[6.4.111]]  इत्यकारलोपः। अथ _आदेशप्रत्यययोः_ [[8.3.59]]  इति षत्वं कस्मान्न भवति? इत्यत आह - `अस्तेरकारसकारयोः` इत्यादि। अकारसकारयोर्हि लुप्तयोः प्रत्ययमात्रमवशिष्यते, तदेव पदम, अतः _सात्पदाद्योः_ [[8.3.111]]  इति प्रतिषेधात्? षत्वं न भविष्यतीति भावः॥