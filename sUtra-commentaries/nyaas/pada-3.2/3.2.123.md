---
index: 3.2.123
sutra: वर्तमाने लट्

---
   `प्रारब्धोऽपरिसमाप्तश्च` इति। प्रारब्धो यः साधयितुं प्रस्तुतः, न च समाप्तिमुपगतः स वर्तमान इत्युच्यते। वर्तमानग्रहणं धात्वधिकारात् तदर्थस्यैव विशेषणं विज्ञायत इत्याह -  `वर्तमाने` इत्यादि। न ह्रधात्वर्थे धातोर्वृत्तिः सम्भवति। लटष्टकारः _टित आत्मनेपदानां टेरे_ [[3|4|79]]  इति विशेषणार्थः। अकारः _विदो लटो वा_ [[3|4|83]]  इति विशेषणार्थः; इकारे ह्रच्चारिते लिडादीनां ग्रहणं स्यात्॥