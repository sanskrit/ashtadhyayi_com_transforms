---
index: 6.3.60
sutra: मन्थौदनसक्तुबिन्दुवज्रभारहारवीवधगाहेषु च

---
   द्रवद्रव्यसंपृक्ताः सक्तवो मन्थ इत्युच्यते। तत्र मन्थशब्दोऽयं यद्यव्युत्पन्नं प्रातिपदिकम्, तदोदकेन मन्थ इति `तृतीया`  [[2|1|30]]  इति योगविभागात्? समासः। अथ व्युत्पाद्यते -मध्यत इति मन्थः, तदा _कर्तृकरणे कृता बहुलम्_ [[2|1|32]]  इति समासः। सकत्वोदनाभ्यां _अन्नेन व्यञ्जनम्_ [[2|1|34]]  इति समासः। बिन्दुवज्रवीवधैः `षष्ठी`  [[2|2|8]]  इति भारहारगाहैरणन्तैः _उपपदमतिङ्_ [[2|2|19]]  इति॥