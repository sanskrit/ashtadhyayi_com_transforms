---
index: 5.4.15
sutra: अणिनुणः

---
`सांराविणम्` इति। `रु शब्दे` (धा। पा। 1034) इत्येतस्मादिनुण्, _अचो ञ्णिति_ [[7.2.115]]  इति वृद्धिः, इनुणन्तादण्। स च पूर्ववत्? सगतेरेव भवति। _इनण्यनपत्ये_ [[6.4.164]]  इति प्रकृतिभावः। `सांकूटिनम्` इति। `कूट दाहे` (धा। पा। 1890) इति, `मृजूष्? शुद्धौ` (धा। पा। 1066), _मृजेर्वृद्धिः_ [[7.2.114]] , `शमित्याष्टाभ्यो घिनुण्`  [[3.2.141]] । घकारे लुप्ते यद्यपीनुण्? भवति, तथापि तस्मादण्? न भवति; `स्थानान्ताद्विभाषा`  [[5.4.10]]  इत्यतो विवक्षार्थस्येतिकरणस्यानुवृत्तेः॥