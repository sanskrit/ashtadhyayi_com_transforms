---
index: 5.2.138
sutra: कंशंभ्यां बभयुस्तितुतयसः

---
   `उदकसुखयोर्वाचको` इति। यथासंख्यं कमित्युदयकस्य वाचकः, शमिति सुखस्य। `शंयुः` इति। _मोऽनुस्वारः_ [[8|3|23]] , तस्य _वा पदान्तस्य_ [[8|4|59]]  इति परसवर्णः, मस्यानुनासिको यकारः। तेनानुस्वारपरसवर्णौ सिद्धौ भवतः` इति। तयोः पदाधिकारे विधानात्। यदि पुनः पदसंज्ञा न स्यात्, ततस्तस्यामसत्यां पदनिबन्धनयोरनुस्वारपरसवर्णयोरभावात् - कम्युः, शम्युरित्यनिष्टं रूपं सम्पद्यते॥