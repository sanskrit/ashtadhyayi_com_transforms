---
index: 8.3.109
sutra: सहेः पृतनर्ताभ्यां च

---
   असाडर्थम्, अनिणर्थञ्च। `पृतनाषाहम्` इति। _छन्दसि सहः_ [[3.2.63]]  इति ण्विः। `ऋतीषाहम्` इति। _अन्येषामपि दृश्यते_ [[6.3.137]]  इती दीर्घः। `ऋतीषहम्` इति। _कृत्यल्युटो बहुलम्_ [[3.3.113]]  इति क्विप्। _नहिवृतिवृषिव्यधिरुचिसहितनिषु क्वौ_ [[6.3.116]]  इती दीर्घत्वम्। `संहितायामेतद्दीर्घत्वं षत्वञ्च` इति। उभयोरपि विधाने संहिताधिकाराद्दीर्घस्य प्रतिपादनम् -ऋतीशब्दस्यायं प्रयोग इति प्रतिपादनार्थम्। अन्यथा हि ऋतिशब्दान्तरमेवेदभित्याशङ्क्येत। [`ह्रतिशब्दान्तर` -प्रांउ।पाठः] यस्तु मन्यते -वर्णव्यत्ययेनैवात्र चत्वं भविष्यति, तत्? किमेतदर्थेन वोगविभागेनेति, तं प्रति षत्वस्य सांहितकत्वं प्रतिपादितम्। यदि हि _व्यत्ययो बहुलम्_ [[3.1.85]]  इति षकारः क्रियते, ततोऽसंहितायामेव स्यात्, न हि तत्र संहिताधिकारोऽस्ति। तस्मात्? संहिताधिकारे यथा स्यादिति योगविभागः कर्तव्य इति भावः। `अनुक्तसमुच्चयार्थः` इति। न केवलं साङ्भूतस्येण्कोः परस्येति, अपि तु पृतनर्ताभ्याञ्च षत्वं भवतीति। ये तु योगविभागं न कुर्वन्ति, ते ऋतीबहमित्यर्थश्चकारः समुच्चयार्थं इति वर्णयन्ति॥