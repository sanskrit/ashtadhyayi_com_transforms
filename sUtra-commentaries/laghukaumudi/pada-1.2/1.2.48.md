---
index: 1.2.48
sutra: गोस्त्रियोरुपसर्जनस्य

---
उपसर्जनं यो गोशब्दः स्त्रीप्रत्ययान्तं च तदन्तस्य प्रातिपदिकस्य ह्रस्वः स्यात्। अतिमालः। _अवादयः क्रुष्टाद्यर्थे तृतीयया_ (वार्त्तिकम्)। अवक्रुष्टः कोकिलया - अवकोकिलः। _पर्यादयो ग्लानाद्यर्थे चतुर्थ्या_ (वार्त्तिकम्)। परिग्लानोऽध्ययनाय पर्यध्ययनः। _निरादयः क्रान्ताद्यर्थे पञ्चम्या_ (वार्त्तिकम्) । निष्क्रान्तः कौशाम्ब्याः - निष्कौशाम्बिः॥