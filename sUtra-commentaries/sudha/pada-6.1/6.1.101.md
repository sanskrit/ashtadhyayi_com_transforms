---
index: 6.1.101
sutra: अकः सवर्णे दीर्घः

---
<w>दैत्यारिरिति ।</w> दैत्यानामसुराणाम् अरिः शत्रुरिति विग्रहः । सिद्धिप्रकारस्तु — <qt>दैत्य-अरिः</qt> इति स्थिते अत्र _अकः सवर्णे दीर्घः_ [[6.1.101]] इत्यनेन सूत्रेणे सवर्णेऽचि (अकारे) परे पूर्वपरयोः स्थाने सवर्णदीर्घादेशे कृते सति <qt>दैत्यारिः</qt> इति भवति । <qt>श्री-ईशः</qt> अत्रापि _अकः सवर्णे दीर्घः_ [[6.1.101]] इत्यनेन पूर्वपरयोः ई-ई इति स्थाने सवर्णदीर्घादेशे <qt>श्रीशः</qt> इति भवति । एवमेव <qt>विष्णु-उदयः</qt> इति स्थिते प्रकृतसूत्रेण सवर्णदीर्घादेशे <qt>विष्णूदयः</qt> इति रूपम् ॥