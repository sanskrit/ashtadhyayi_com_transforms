---
index: 8.2.36
sutra: व्रश्चभ्रस्जसृजमृजयजराजभ्राजच्छशां षः

---
व्रश्चभ्रस्जेति । अत्र _झलो झलि_ [[8.2.26]] इत्यतो झलीत्यनुवर्तते । _पदस्य_ [[8.1.16]] इत्यधिकृतम् । _स्कोः संयोगाद्योरन्ते च_ [[8.2.29]] इत्यतोऽन्ते चेत्यनुवर्तते । तदाह - झलि पदान्ते चेति । राट्, राड् । राज् + सु इत्यत्र सोर्लोपे _व्रश्चभ्रस्जसृजमृजयजराजभ्राजच्छशां षः_ [[8.2.36]] इति षकारान्तादेशे _झलां जशोऽन्ते_ [[8.2.39]] इति षस्य डत्वे _वाऽवसाने_ [[8.4.56]] इति डस्य टत्वे कृते <qt>राट्</qt> इति रूपम् । पक्षे <qt>राड्</qt> इति । राड्भ्याम् । राज् + भ्याम् इत्यत्र _स्वादिष्वसर्वनामस्थाने_ [[1.4.17]] इति पदसंज्ञायां _व्रश्चभ्रस्जसृजमृजयजराजभ्राजच्छशां षः_ [[8.2.36]] इति षत्वे _झलां जशोऽन्ते_ [[8.2.39]] इति डत्वे <qt>राड्भ्याम्</qt> इति रूपम् । राज् + सु इत्यत्र _स्वादिष्वसर्वनामस्थाने_ [[1.4.17]] इति पदत्वात् षत्वं जश्त्वं च । _डः सि धुट्_ [[8.3.29]] इति धुटि राट्त्सु । तदभावे <qt>राट्सु</qt> । एवं विभ्राडिति । राज् शब्दवत् षत्वादीत्यर्थः । परौ व्रजेरिति । औणादिकसूत्रमेतत् । (उणादिः 2.58) इत्यादिपूर्वसूत्रात् क्विबिति दीर्घ इति चानुवर्तते । पदान्त इति ष इत्यनेनैव सम्बध्यते । तदाह - परावुपपदे इत्यादिना । परिव्राट् । परिपूर्वकत्रजधातुतः इति क्विपि व्रजेश्व दीर्घत्वे कृते च षत्वे क्विपो लोपे सावागते सोर्लोपे _झलां जशोऽन्ते_ [[8.2.39]] इति षस्य डत्वे _वाऽवसाने_ [[8.4.56]] इति डस्य टत्वे <qt>परिव्राट्</qt> । पक्षे - <qt>परिव्राड्</qt> ।