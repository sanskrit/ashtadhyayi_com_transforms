---
index: 8.2.30
sutra: चोः कुः

---
चोः कुरिति । _झलो झलि_ [[8.2.26]] इत्यतो झलीत्यनुवर्तते । पदस्येत्यधिकृतम् । _स्कोः संयोगाद्योरन्ते च_ [[8.2.29]] इत्यतोऽन्ते इत्यनुवर्तते । तदाह - चवर्गस्येति । सुयुक्, सुयुग् । सुयुज् + सु इत्यत्र सुष्ठु युननीति विग्रहे _सत्सूद्विषद्रुहदुहयुजविदभिदच्छिदजिनीराजामुपसर्गेऽपि क्विप्_ [[3.2.61]] इति क्विपि क्विपो लोपे सौ समागते सोर्लोपे _चोः कुः_ [[8.2.30]] इति जस्य गत्वे _वाऽवसाने_ [[8.4.56]] इति गस्य कत्वे <qt>सुयुक्</qt> इति, पक्षे <qt>सुयुग्</qt> इति । खन् । <qt>खन्ज् स</qt> इत्यत्र सोर्लोपे _संयोगान्तस्य लोपः_ [[8.2.23]] इति जस्य लोपे <qt>खन्</qt> इति रूपम् । खञ्जा । खन्ज् + औ इत्यत्र नस्य अनुस्वारे, अनुस्वारस्य परसवर्णे च कृते जकारस्यौकारेण सह संयोगे <qt>खञ्जौ</qt> इति रूपम् । खन् भ्याम् । <qt>खन् ज् भ्याम्</qt> इत्यत्र _संयोगान्तस्य लोपः_ [[8.2.23]] इति जस्य लोपे <qt>खन्भ्याम्</qt> इति रूपम् ।