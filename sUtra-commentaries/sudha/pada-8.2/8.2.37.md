---
index: 8.2.37
sutra: एकाचो बशो भष् झषन्तस्य स्ध्वोः

---
एकाचो वश इति । _दादेर्धातोर्घः_ [[8.2.32]] इत्यतो धातोरित्यवयवषष्ठ्यन्तमनुवर्तते । तच्च झषन्तशब्देनान्वेति । पदस्येत्यधिकृतम् । _स्कोः संयोगाद्योरन्ते च_ [[8.2.29]] इत्यतोऽन्ते चेत्यनुवर्तते । तदाह - धातोरवयव इत्यादिना । धुक्, धुग् । <qt>दुह् प्रपूरणे</qt> क्विप् । क्विवन्तत्वात्प्रातिपदिकसंज्ञायां सत्यां सावागते उकारलोपे दुह् + स् अत्र _हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति सलोपे हस्य _हो ढः_ [[8.2.31]] इति ढत्वे प्राप्ते तं बाधित्वा _दादेर्धातोर्घः_ [[8.2.32]] इति घत्वे _एकाचो बशो भष् झषन्तस्य स्ध्वोः_ [[8.2.37]] इति दस्य धत्वे <qt>धुघ्</qt> इति जाते तत्र _झलां जशोऽन्ते_ [[8.2.39]] इति जश्त्वेन गकारे _वाऽवसाने_ [[8.4.56]] इति विकल्पेन चर्त्वे <qt>धुक-धुग्</qt> इति भवतः । घुग्भ्यामिति । दुह् + भ्याम् अत्र _दादेर्धातोर्घः_ [[8.2.32]] इति हस्य घत्वे _एकाचो बशो भष् झषन्तस्य स्ध्वोः_ [[8.2.37]] इति भष्भावेन दकारस्य धकारे धुघ् + भ्याम् इति जाते _झलां जशोऽन्ते_ [[8.2.39]] इति धकारस्य गकारे <qt>धुग्भ्याम्</qt> इति । धुक्षु । दुह् + सुप् अत्र पकारस्येत्संज्ञायां लोपे च _दादेर्धातोर्घः_ [[8.2.32]] इति धत्वे भष्भावे जश्त्वे च कृते धग् + सु इति जाते तत्र _खरि च_ [[8.4.55]] इति चर्त्वे _आदेशप्रत्यययोः_ [[8.3.59]] इति सोः सस्य षत्वे क् ष् संयोगेन <qt>क्ष</qt> इति जाते <qt>धुक्षु</qt> इति रूपम् ।