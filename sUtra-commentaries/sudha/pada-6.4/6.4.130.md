---
index: 6.4.130
sutra: पादः पत्

---
पादःपदिति । भस्य अङ्गस्येति चाधिकृतं पाद इत्यनेन विशेष्यते । तदन्तविधिः । तदाह­‌ - पाच्छब्दान्तमिति । सुपद इति । <qt>सुपाद् + शस्</qt> अत्र शस्येत्संज्ञायां लोपे च भसंज्ञायां _पादः पत्_ [[6.4.130]] इति पाद्शब्दस्य पदादेशे सस्य रुत्वे रस्य विसर्गत्वे च विहिते <qt>सुपदः</qt> इति । अजादौ विभक्तौ परे सर्वत्र पदादेशः। सुपदे । सुपदः। सुपदः । सुपदोः। सुपदाम् । सुपदि । अग्निमत्, अग्निमद् । अग्निमथ् + सु इत्यत्र सोर्लोपे _झलां जशोऽन्ते_ [[8.2.39]] इति थस्य दत्वे _वाऽवसाने_ [[8.4.56]] इति दस्य तत्वे च कृते <qt>अग्निमत्</qt> इति, पक्षे <qt>अग्निमद्</qt> इति । भ्यामादौ - अग्निमथ् + भ्याम् इत्यत्र _झलां जशोऽन्ते_ [[8.2.39]] इति थस्य दत्वे च कृते <qt>अग्निमद्भ्याम्</qt> इति रूपम् ।