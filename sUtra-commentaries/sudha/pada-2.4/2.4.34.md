---
index: 2.4.34
sutra: द्वितीयाटौस्स्वेनः

---
द्वितीया टौस्स्वेन इति । _इदमोऽन्वादेशेऽशनुदात्तस्तृतीयादौ_ [[2.4.32]] इत्यतः इदम इति, अन्वादेश इति चानुवर्तते । _एतदस्त्रतसोस्त्रतसौ चानुदात्तौ_ [[2.4.33]] इत्यतः एतद इति चानुवर्तते, तदाह - <w>द्वितीया यामित्यादिना एनमिति ।</w> इदम् + अम् इत्यत्र _द्वितीयाटौस्स्वेनः_ [[2.4.34]] इति इदम एनादेशे विहिते _अमि पूर्वः_ [[6.1.107]] इति पूर्वरूपादेशे च कृते <qt>एनम्</qt> इति रूपम् । <w>राजा ।</w> <qt>राजन् सु</qt> इत्यत्र सोरुकारस्येत्सञ्ज्ञायां लपे च कृते _सुडनपुंसकस्य_ [[1.1.43]] इति सर्वनामस्थानसञ्ज्ञायाम् _सर्वनामस्थाने चासम्बुद्धौ_ [[6.4.8]] इति नान्तस्योपधाया दीर्घत्वे _हल्ङ्याब्भ्यो दीर्घात् सुतिस्यपृक्तं हल्_ [[6.1.68]] इति स् लोपे _नलोपः प्रातिपदिकान्तस्य_ [[8.2.7]] इति नलोपे <qt>राजा</qt> इति रूपम् ।