---
index: 7.2.86
sutra: युष्मदस्मदोरनादेशे

---
युष्मदस्मदोरिति । _अष्टन आ विभक्तौ_ [[7.2.84]] इत्यतः <qt>आ</qt> इति विभकाविति चानुवर्तते । _रायो हलि_ [[7.2.85]] इत्यतो हलीत्यनुवृत्तं विभक्तिविशेषणम् । तदादिविधिस्तदाह - अनयोरित्यादिना । युवाभ्याम्, आवाभ्याम् । <qt>युष्मद् भ्याम्</qt> अस्मद् +भ्याम् इत्यत्र _युवावौ द्विवचने_ [[7.2.92]] इति मपर्यन्तस्य युवादेशे आवादेशे च विहिते <qt>युव अद् भ्याम्</qt> <qt>आव अद् भ्याम्</qt> इति जाते _अतो गुणे_ [[6.1.97]] इति पररूपत्वे _युष्मदस्मदोरनादेशे_ [[7.2.86]] इति दकारस्य <qt>आ</qt> आदेशे विहिते _अकः सवर्णे दीर्घः_ [[6.1.101]] इति दीर्घादेशे <qt>युवाभ्याम्</qt> <qt>आवाभ्याम्</qt> इति स्तः । युष्माभिः अस्माभिः । युष्मद् + भिस् अस्मद् + भिस् इत्यत्र _युष्मदस्मदोरनादेशे_ [[7.2.86]] इति दस्य स्थाने आकारे विहिते _अकः सवर्णे दीर्घः_ [[6.1.101]] इति दीर्घत्वे सस्य रुत्वे विसर्गत्वे च कृते <qt>युष्माभिः</qt> <qt>अस्माभिः</qt> इति ।