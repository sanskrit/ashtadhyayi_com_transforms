---
index: 7.2.88
sutra: प्रथमायाश्च द्विवचने भाषायाम्

---
प्रथमायाश्चेति । _अष्टन आ विभक्तौ_ [[7.2.84]] इत्यत <qt>आ</qt> इति _युष्मदस्मदोरनादेशे_ [[7.2.86]] इत्यतो युष्मदस्मदोरिति चात्रानुवर्तते । युवाम्, आवाम् । । _युष्मदस्मद्भ्यां ङसोऽश्_ [[7.1.27]] युष्मद् + औ अस्मद् + औ इत्यत्र _ङे प्रथमयोरम्_ [[7.1.28]] इति औकारस्य स्थाने अमि _युवावौ द्विवचने_ [[7.2.92]] इति युष्मदो मपर्यन्तस्य युव आदेशे अस्मदो मपर्यन्तस्य आवादेशे च <qt>युव अद् अम्</qt> <qt>आव अद् अम्</qt> अत्र <qt>अतो गुणे</qt> इति पररूपत्वे _प्रथमायाश्च द्विवचने भाषायाम्_ [[7.2.88]] इति आकारान्तादेशे <qt>युव आ अम्</qt> <qt>आव आ अम्</qt> इति भूते _अकः सवर्णे दीर्घः_ [[6.1.101]] इति दीर्घे _अमि पूर्वः_ [[6.1.107]] इति पूर्वरूपैकादेशे च कृते <qt>युवाम्</qt> इति <qt>आवाम्</qt> इति च । यूयम् । वयम् । युष्मद् + जस् <qt>अस्मद् जस्</qt> इत्यत्र _ङे प्रथमयोरम्_ [[7.1.28]] इति जसः स्थाने अमि कृते _यूयवयौ जसि_ [[7.2.93]] इति युष्मदो मपर्यन्तस्य यूयादेशे अस्मदो मपर्यन्तस्य वयादेशे च विहिते <qt>यूय अद् अम्</qt> <qt>वय + अद् अम्</qt> इति जाते _अतो गुणे_ [[6.1.97]] इति पररूपत्वे _शेषे लोपः_ [[7.2.90]] इति दकारस्य लोपे _अमि पूर्वः_ [[6.1.107]] इति पूर्वरूपैकादेशे <qt>यूयम्</qt> इति, <qt>वयम्</qt> इति । एकस्योक्ताविति । <qt>त्वमावेकत्वे</qt> इति वक्तव्ये वचनग्रहणादयमर्थो लभ्यत इति भावः ।