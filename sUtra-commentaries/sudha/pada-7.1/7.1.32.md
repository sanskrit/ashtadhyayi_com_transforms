---
index: 7.1.32
sutra: एकवचनस्य च

---
एकवचनस्यचेति । _युष्मदस्मद्भ्यां ङसोऽश्_ [[7.1.27]] इत्यतो युष्मदस्मद्भ्यामित्यनुवर्तते, _पञ्चम्या अत्_ [[7.1.31]] इति च तदाह -आभ्यामिति । त्वत्, मत् । युष्मद् + ङसि , अस्मद् + ङसि इत्यत्र _त्वमावेकवचने_ [[7.2.97]] इति युष्मदो मपर्यन्तस्य त्वादेशे अस्मदो मपर्यन्तस्य च मादेशे _अतो गुणे_ [[6.1.97]] इति पररूपे _एकवचनस्य च_ [[7.1.32]] इति ङसेरति विहिते _शेषे लोपः_ [[7.2.90]] इति द् मात्रलोपे त्व + अत् म + अत् इति जाते _अतो गुणे_ [[6.1.97]] इति पररूपत्वे च <qt>त्वत्</qt> इति <qt>मत्</qt> इति च भवतः । भ्यामि - पूर्ववत् - <qt>युवाभ्याम्</qt> <qt>आवाभ्याम्</qt> इति स्तः ।