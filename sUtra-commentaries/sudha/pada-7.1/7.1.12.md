---
index: 7.1.12
sutra: टाङसिङसामिनात्स्याः

---
<w>टाङसीति ।</w> अङ्गस्येत्यधिकृतं पञ्चम्या विपरिणतम् । _अतो भिस ऐस्_[[7.1.9]] इत्यतोऽत इति पञ्चम्यन्तमनुवृत्तम् अङ्गस्य विशेषणम्, तदन्तविधिः । <w>अदन्तादिति ।</w> अकारान्तादङ्गादुत्तरेषां टाङसिङसाम् - इन आत् स्य इत्येते आदेशा भवन्ति यथासंख्यमिति सूत्रार्थः । <w>रामेणेति ।</w> रामशब्दात् तृतीयैकवचनविवक्षायाम् टासमागते <qt>राम टा</qt> अत्र _टाङसिङसामिनात्स्याः_[[7.1.12]] इति टास्थाने इनादेशे कृते _आद्गुणः_[[6.1.87]] इति गुणे च विहिते _अट्कुप्वाङ्नुम्व्यवायेऽपिः इति नस्य णत्वे <qt>रामेण</qt> इति ।