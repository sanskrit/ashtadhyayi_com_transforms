---
index: 7.1.29
sutra: शसो न

---
शसो न इति । न इति लुप्तप्रथमाविभक्तिकमिति यावत् । युष्मान्, अस्मान् । युष्मद् + शस् अस्मद् + शस् इत्यत्र _लशक्वतद्धिते_ [[1.3.8]] इति शस्येत्संज्ञायां लोपे च _शसो न_ [[7.1.29]] इति नादेशे _तस्मादित्युत्तरस्य_ [[1.1.67]] इत्यनेनोत्तरस्य सर्वस्य प्राप्ते _आदेः परस्य_ [[1.1.54]] इति आद्याकारस्य जाते <qt>युष्मद् + न् स्</qt> <qt>अस्मद् + न् स्</qt> इति भूते _संयोगान्तस्य लोपः_ [[8.2.23]] इति स् लोपे _द्वितीयायां च_ [[7.2.87]] इत्यन्तस्य द् मात्रस्य आकारे _अकः सवर्णे दीर्घः_ [[6.1.101]] इति पूर्वपरयोः स्थाने दीर्घादेशे <qt>युष्मान्</qt> <qt>अस्मान्</qt> इति रूपम् ।