---
index: 7.1.54
sutra: ह्रस्वनद्यापो नुट्

---
<w>ह्रस्वनद्याप इति ।</w> ह्रस्वश्च नदी च आप् चेति समाहारद्वन्द्वाद्दिग्योगे पञ्चमी । परस्य इत्यध्याहार्यम् । _अङ्गस्य_ [[6.4.1]] इत्यधिकृतं पञ्चम्या विपरिणम्य ह्रस्वादिभिर्विशेष्यते । अतस्तदन्तविधिः । _आमि सर्वनाम्नः सुट्_ [[7.1.52]] इत्यतः आमि इत्यनुवर्तते । तच्च <!उभयनिर्देशे पञ्चमीनिर्देशो बलीयान्!> इति न्यायात् _तस्मादित्युत्तरस्य_ [[1.1.67]] इति षष्ठ्यन्ते सम्पद्यते । तदाह - <w>ह्रस्वान्तादित्यादिना ।</w>