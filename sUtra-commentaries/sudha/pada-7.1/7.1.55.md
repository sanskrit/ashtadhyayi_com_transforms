---
index: 7.1.55
sutra: षट्चतुर्भ्यश्च

---
षट्चतुर्भ्यश्चेति । _आमि सर्वनाम्नः सुट्_[[7.1.52]] इत्यत आमीत्यनुवृत्तं षष्ठ्या विपरिणम्यते । षडिति पट्संज्ञकं गृह्यते । न तु षट्शब्दः, <ऽकृत्रिमाकृत्रिमयोः कृत्रिमे कार्यसम्प्रत्ययःऽ> इति न्यायात् । चतुर्ण्णामिति । चतुर् + आम् इत्यत्र _षट्चतुर्भ्यश्च_[[7.1.55]] इत्यामो नुडागमे टित्त्वादाद्यावयवे उटि गते 'चतुर् न आम्' इति जाते _रषाभ्यां नो णः समानपदे_[[8.4.1]] इति णत्वे _अचो रहाभ्यां द्वे_[[8.4.46]] इति णस्य च द्वित्वे विहिते 'चतुर्ण्णाम्' इति रूपम् ।