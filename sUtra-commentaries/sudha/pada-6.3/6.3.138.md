---
index: 6.3.138
sutra: चौ

---
चौ । _चजोः कु घिण्ण्यतोः_ [[7.3.52]] इति निर्दशाच्चवर्गग्रहणं न भवतीत्याह - लुप्ताकारनकारेऽञ्चताविति । _ढ्रलोपे पूर्वस्य दीर्घोऽणः_ [[6.3.111]] इति सूत्रात् अणो दीर्घ इत्यनुवर्तते, तदाह - अणो दीर्घ इति । प्राचः । <qt>प्र अच् शस्</qt> इति स्थिते अत्र शस्येत्संज्ञायां लोपे च _यचि भम्_ [[1.4.18]] इति भसञ्ज्ञायाम् _अचः_ [[6.4.138]] इति अच अकारस्य लोपे _चौ_ [[6.1.222]] इति प्र-अकारस्य दीर्घत्वे संयोगे सस्य रुत्वे रस्य विसर्गत्वे च <qt>प्राच</qt> इति रूपम् । सर्वत्राजादौ विभक्तौ परे एवं क्रमः । प्राग्भ्याम् । प्राच् + भ्याम् अत्र पदसञ्ज्ञायाम् _क्विन्प्रत्ययस्य कुः_ [[8.2.62]] इति कुत्वे प्राप्ते तस्यासिद्धत्वात् _चोः कुः_ [[8.2.30]] इति कुत्वेन ककारे _झलां जशोऽन्ते_ [[8.2.39]] इति गकारे <qt>प्राग्भ्याम्</qt> इति रूपम् । प्राग्भिः । प्राचे । प्राचः, प्राचोः, प्राक्षु । प्रत्यङ् । <qt>प्रति अन् च्</qt> इत्यवस्थायाम् _ऋत्विग्दधृक्स्रग्दिगुष्णिगञ्चुयुजिक्रुञ्चां च_ [[3.2.59]] इति क्विनि तस्य सर्वस्य लोपे _इको यणचि_ [[6.1.77]] इति यणि _अनिदितां हल उपधायाः क्ङिति_ [[6.4.24]] इति नस्य लोपे कृदन्तत्वात्प्रातिपदिकसञ्ज्ञायां सावागते _उगिदचां सर्वनामस्थानेऽधातोः_ [[7.1.70]] इति नुमि उमि गते मित्वादन्त्यादचः परे हल्ङ्यादिना सुलोपे चकारस्य संयोगान्तलोपे नुमो नकारस्य _क्विन्प्रत्ययस्य कुः_ [[8.2.62]] इति कुत्वेन ङकारे <qt>प्रत्यङ्</qt> इति रूपम् । प्रत्यञ्चौ । प्रत्यच् + औ इति स्थिते _उगिदचां सर्वनामस्थानेऽधातोः_ [[7.1.70]] इति नुमि, तन्नकारस्य अनुस्वारे तस्य परसवर्णे ञकारे मिलित्वा <qt>प्रत्यञ्चौ</qt> इति रूपम् । एवं प्रत्यञ्चः । प्रत्यञ्चम्, प्रत्यञ्चौ । प्रतीवः । <qt>प्रति अन् च् शस्</qt> इत्यवस्थायाम् _अनिदितां हल उपधायाः क्ङिति_ [[6.4.24]] इति नलोपे कृते शकारस्येत्संज्ञायां लोपे च _यचि भम्_ [[1.4.18]] इति भसञ्ज्ञायाम् _अचः_ [[6.4.138]] इत्यकारलोपे _चौ_ [[6.1.222]] इति पूर्वस्याणो दीर्घत्वे सस्य रुत्वे रेफस्य विसर्गत्वे च <qt>प्रतीचः</qt> इति रूपम् । प्रत्यग्भ्याम् । <qt>प्रति अन् च् भ्याम्</qt> इत्यत्र _अनिदितां हल उपधायाः क्ङिति_ [[6.4.24]] इति न लोपे <qt>इको यणचि</qt> इति यणि _चोः कुः_ [[8.2.30]] इति कुत्वे <qt>प्रत्यग्भ्याम्</qt> इति रूपम् । एवं प्रत्यग्भिः । प्रतीचे, प्रतीचः । प्रतीचोः । प्रतीचाम् । प्रतीचि । प्रत्यक्षु । उदङ् । <qt>उद् अन् च सु</qt> इति स्थिते, _अनिदितां हल उपधायाः क्ङिति_ [[6.4.24]] इति न् लोपे _उगिदचां सर्वनामस्थानेऽधातोः_ [[7.1.70]] इति नुमि, हल्ङ्यादिना सुलोपे संयोगान्तलोपे कुत्वे च <qt>उदङ्</qt> इति रूपम् ।