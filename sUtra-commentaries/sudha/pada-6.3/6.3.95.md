---
index: 6.3.95
sutra: सहस्य सध्रिः

---
सहस्य सध्रिः । तथेति । सहस्य सध्रिः स्यादप्रत्ययान्ते अञ्चतौ परे इत्यर्थः । सध्र्यङ् । <qt>सह अन् च</qt> इत्यत्र _ऋत्विग्दधृक्स्रग्दिगुष्णिगञ्चुयुजिक्रुञ्चां च_ [[3.2.59]] इति क्विनि _अनिदितां हल उपधायाः क्ङिति_ [[6.4.24]] इति न् लोपे क्विनः सर्वयापहारे कृदन्तत्वात्प्रातिपदिकसञ्ज्ञायां सावागते _सहस्य सध्रिः_ [[6.3.95]] इति सध्र्यादेशे यणि, _उगिदचां सर्वनामस्थानेऽधातोः_ [[7.1.70]] इति नुमि, हल्ङ्यादिना सुलोपे चकारस्य संयोगान्तलोपे नकारस्य _क्विन्प्रत्ययस्य कुः_ [[8.2.62]] इति कुत्वेन ङकारे <qt>सध्र्यङ्</qt> इति । सध्र्यञ्चौ, सध्र्यञ्चः । सध्र्यञ्चम्, सध्र्यञ्चौ, सध्रीचः । सध्रीचा, सध्र्यग्भ्याम, सध्र्यग्भिः । सध्रीचे । सध्रीचः । सध्रीचोः । सध्रीचाम् । सध्रीचि, सध्र्यक्षु ।