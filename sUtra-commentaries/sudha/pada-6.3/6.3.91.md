---
index: 6.3.91
sutra: आ सर्वनाम्नः

---
आ सर्वनाम्न इति । आ इत्यविभक्तिकनिर्देशः । _दृग्दृशवतुषु_ [[6.3.89]] इति सूत्रमनुवर्तते । तदाह - सर्वनाम्न इत्यादिना । तादृक्-तादृग् । <ृततद् दृश_ इति स्थिते _त्यदादिषु दृशोऽनालोचने कञ् च_ [[3.2.60]] इति क्विन् तस्य सर्वस्य लोपे कृते _आ सर्वनाम्नः_ [[6.3.91]] इति तद्शब्दस्याकारान्तादेशे सवर्णदीर्घे च <qt>तादृश्</qt> इति रूपम्, तस्य _कृत्तद्धितसमासाश्च_ [[1.2.46]] इति प्रातिपदिकसंज्ञायां सावागते तस्य हल्ङ्यादिना लोपे _क्विन्प्रत्ययस्य कुः_ [[8.2.62]] इत्यस्यासिद्वत्वात् _व्रश्चभ्रस्जसृजमृजयजराजभ्राजच्छशां षः_ [[8.2.36]] इत्यादिना षत्वे तस्य _झलां जशोऽन्ते_ [[8.2.39]] इति डत्वे, _क्विन्प्रत्ययस्य कुः_ [[8.2.62]] इति कुत्वेन गकारे _वाऽवसाने_ [[8.4.56]] इति चर्त्वेन पक्षे ककारे <qt>तादृक</qt> इति । तदभावे <qt>तादृग्</qt> इति । <w>तादृग्भ्याम् ।</w> तादृश् + भ्याम् अत्र _व्रश्चभ्रस्जसृजमृजयजराजभ्राजच्छशां षः_ [[8.2.36]] इत्यादिना षत्वे जश्त्वेन डत्वे _क्विन्प्रत्ययस्य कुः_ [[8.2.62]] इति इति गत्वे <qt>तादृग्भ्याम्</qt> इति रूपम् । <w>विट् – विड्</w> । <qt>विश्- प्रवेशने</qt> धातोः क्विपि, कृदन्तत्वात्प्रातिपदिकसञ्ज्ञायां सौ हल्ङयादिना लोपे _व्रश्चभ्रस्जसृजमृजयजराजभ्राजच्छशां षः_ [[8.2.36]] इत्यादिना षत्वे _झलां जशोऽन्ते_ [[8.2.39]] इति जश्त्वेन डत्वे _वाऽवसाने_ [[8.4.56]] इति चर्त्वेन पक्षे टत्वे <qt>विट्</qt> इति, चर्त्वाभावे - <qt>विड्</qt> इति । विड्भ्याम् । <qt>विश् भ्याम्</qt> अत्र पदसंज्ञायाम् _व्रश्चभ्रस्जसृजमृजयजराजभ्राजच्छशां षः_ [[8.2.36]] इति षत्वे तस्य जश्त्वेन डत्वे सति रूपम् ।