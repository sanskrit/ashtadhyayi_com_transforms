---
index: 6.3.93
sutra: समः समि

---
समः समीति । समीत्यविभक्तिकोऽनिर्देशः । सम्यङ् । <qt>सम् अन् च् क्विन्</qt> इत्यत्र _समः समि_ [[6.3.93]] इति समः स्थाने सम्यादेशे विहिते, _इको यणचि_ [[6.1.77]] इति यणि <qt>सम्यन् च् क्विन्</qt> इति स्थिते क्विनः सर्वस्यापहारे _अनिदितां हल उपधायाः क्ङिति_ [[6.4.24]] इति न् लोपे कृदन्तत्वात्प्रातिपदिकसञ्ज्ञायाम् सावागते नुमि, हलङ्यादिना सुलोपे संयोगान्तलोपे कुत्वे च <qt>सम्यङ्</qt> इति । सम्यञ्चौ । <qt>सम् अच् औ</qt> इति स्थिते _समः समि_ [[6.3.93]] इति सम्यादेशे, यणि, नुमि, अनुस्वारे, परसवर्णे च रूपम् । एवं सम्यञ्चः । सम्यञ्चम्, सम्यञ्चौ । समीचः । <qt>सम् अन् च् शस्</qt> इति दशायां शस्येत्सञ्ज्ञायां लोपे च _अनिदितां हल उपधायाः क्ङिति_ [[6.4.24]] इति नलोपे _समः समि_ [[6.3.93]] इति सम्यादेशे <qt>समि अच् अस्</qt> इति जाते भसञ्ज्ञायाम् _अचः_ [[6.4.138]] इत्यकारलोपे _चौ_ [[6.1.222]] इति पूर्वस्याणो दीर्घे संयोगे च कृते, रुत्वविसर्गयोः <qt>समीचः</qt> इति । सम्यग्भ्याम् । <qt>सम् अच् भ्याम्</qt> इत्यत्र _समः समि_ [[6.3.93]] इति सम्यादेशे यणि कृते जश्त्वे च <qt>सम्यग्भ्याम्</qt> इति । एवं सम्यग्भिः । समीचा, समीचे । समीचे । समीचोः । समीचाम् । समीचि । सम्यक्षु ।