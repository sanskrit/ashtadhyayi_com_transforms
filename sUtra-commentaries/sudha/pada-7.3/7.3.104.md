---
index: 7.3.104
sutra: ओसि च

---
<w>ओसि चेति ।</w> _अतो दीर्घो यञि_ [[7.3.101]] इत्यतोऽत इत्यनुवर्तते । _अङ्गस्य_ [[6.4.1]] इत्यधिकृतम् । _बहुवचने झल्येत्_ [[7.3.103]] इत्यत एदित्यनुवर्त्यते । <w>रामयोरिति ।</w> रामशब्दात् पष्ष्ठीद्विवचनविवक्षायाम् ओसि <qt>राम ओस्</qt> अत्र _ओसि च_ [[7.3.104]] इत्यनेन अदन्ताङ्गस्यैकारे प्राप्ते _अलोऽन्त्यस्य_ [[1.1.52]] इत्यनेनाकारस्य जाते <qt>रामे ओस्</qt> अत्र _एचोऽयवायावः_ [[6.1.78]] इत्यनेन अयादेशे सस्य रुत्वे विसर्गे च <qt>रामयोः</qt> इति ।