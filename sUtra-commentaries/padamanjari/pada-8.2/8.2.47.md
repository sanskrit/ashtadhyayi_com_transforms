---
index: 8.2.47
sutra: श्योऽस्पर्शे

---
 शीनमिति । ठ्श्यैङ् गतौऽ, ठ्द्रवमूर्तिस्पर्शयोः श्यःऽ इति सम्प्रसारणम् । गुणभूतोऽपि स्पर्श इति । एतच्च व्याख्यानाल्लभ्यते, स्पर्शशब्दोऽयमस्ति गुणवचनः, ठ्स्पृश संस्पर्शनेऽ, भावे कर्मणि वा घञ् - स्पर्शस्त्वगिन्द्रियग्राह्यए गुणः; अस्ति रोगवचनः, ठ्स्पृश उपतापेऽ, घञ् - स्पर्शः; तदिह विशेषानुपादानाद् द्वयोरपि ग्रहणम् । ततश्च रोगेऽपि प्रतिषेधात्प्रशीन इति न सिध्येत् ? अत आह -गुणे चेति । गुण एवेत्यर्थः । एवं मन्यते - यदयम् ठ्द्रवमूर्तिस्पर्शयोः श्यःऽ इति स्पर्शे संप्रसारणं विधायपुनः ठ्प्रतेश्चऽ इत्याह, तज्ज्ञापयति - श्यायतेर्ग्रहणे स्पर्शशब्दो रोगं न प्रत्याययतीति । यदि प्रत्याययेत् पुनर्न विदध्यात्, प्रतिपूर्वो रोग एव श्यायतिर्वर्तते ॥