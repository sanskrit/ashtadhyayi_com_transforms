---
index: 7.3.71
sutra: ओतः श्यनि

---
 श्यतीत्यादि। ठ्शो तनूकरणेऽ, ठ्छाए छेदनेऽ, ठ्दो अवखण्डनेऽ, ठ्षो अन्तकर्मणिऽ । इहि ठोतः शितिऽ इति वक्तव्यम्, न च ओकारान्तानां श्यनोऽन्यः शित् सम्भवति, अर्धमात्रया च लाघवं भवति; तत्रायमप्यर्थः - ठ्ष्ठिवुल्कमुचमां शितिऽ इति शिद्ग्रहणं न कर्तव्यं भवति, इदमेवानुवर्तिष्यते । ननु श्यन्ग्रहणमुतरार्थं कर्तव्यम् - ठ्शमामष्टानाम्ऽ इति ? तत्राप्यस्तु शितीत्येव; यदि शितीत्युच्यते, भ्रमे ठ्वा भ्राशऽ इति पक्षे शब् भ्रमति - अत्रापि प्राप्नोति ? शमादिभिः शितं विशेषयिष्यामः - शमादिभ्यो यो विहितः शिदिति, श्यन्नेव च सर्वेभ्यः शमादिभ्यो विहितः, एवमपि शिद्विशेषणत्वेन शमादीनामुपयोगात्कार्यनिर्द्देशाभावात् नश्यतीत्यादावपि प्रसङ्गः ? नैष दोषः; ठष्टानाम्ऽ इत्यनेन संख्येयाः कार्यिणो निर्दिश्यन्ते, ते च सन्निधानात् शमादय एव विज्ञास्यन्ते ॥