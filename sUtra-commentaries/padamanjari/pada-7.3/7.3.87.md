---
index: 7.3.87
sutra: नाभ्यस्तस्याचि पिति सार्वधातुके

---
 नेनिजानीत्यादि । लोट्, ठ्मेर्निःऽ, ठाडुतमस्य पिच्चऽ शपः श्लुः, द्विर्वचनम्, ठ्णिजां त्रयाणां गुणः श्लौऽ । अनेनिजमित्यादि । लङ्, मिपोऽम्भावः । वेदानीति । ठ्विद ज्ञानेऽ, लोडादि यथायोगं पूर्ववत्, शपो लुक् । नेनेक्तीति । लट्, तिप्, कुत्वम् । पिद्ग्रहणमुतरार्थमिति । ठ्तृणह इम्ऽ पिति यथा स्यात्, इह तु पितोऽन्यत्रापि ठ्सार्वधातुकमपितिऽ इति ङित्वाद्भिवितव्यमेव प्रतिषेधेन । निनेजेति । णल्, स च ठ्लिट् चऽ इत्यार्द्धधातुकसंज्ञः । जुजोषदिति । ठ्जुषी प्रीतिसेवनयोःऽ, लेट्, व्यत्ययेन परस्मैपदम्, तिप्, ठितश्च लोपः परस्मैपदेषुऽ, ठ्लेटोऽडाटौऽ इत्यट्, व्यत्ययेन शपः श्लुः, द्विर्वचनम् । यद्यत्र गुणप्रतिषेध इष्यते, पस्पशाते इत्यादौ उपधाह्रस्वत्वमिष्यते, तन्न प्राप्नोति । तस्मादभ्यस्तानामुपधाया ह्रस्वत्वमेव विधेयम्, न गुणप्रतिषेधः । कथं नेनिजानीत्यादि, गुणे कृते उपधाह्रस्वत्वम्, ठेच इग्घ्रस्वादेशऽ, सिद्धमिष्टम् ? अत आह - पस्पशाते इत्यादि । स्पशिर्वार्तिककारवचनादपठितोऽपि धातुः, तस्माल्लेट्, व्यत्ययेनात्मनेपदम्, टेरेत्वे ठ्लेटोऽडाटौऽ इत्याट्, शपः ठ्बहुलं च्छन्दसिऽ इति श्लुः, द्विर्वचनम् । अथ वा - यङ्लुकि छान्दसमभ्यासस्य ह्रस्वत्वम् । चाकशीतिति । ठ्काशृ दीप्तौऽ, यङ्लुक्, लट्, तिप्, ठ्यङे वाऽ इतीडागमः । वावशीतिरिति । ठ्वाशृ दीप्तौऽ, यङ्लुक्, लट्, शत्रादेशः, ङीप्, शस् । छान्दसं ह्रस्वत्वमिति । यदि तु गुणनिषेधं प्रत्याख्यायोपधाह्रस्वत्वमुच्येत, तदा नर्नृतीतीत्यादौ ऋदुपधे रपरे गुणे कृते ह्रस्वभाविन्युपधा नास्तीति रूपं न सिद्ध्येत् । तस्माच्छान्दसमेव ह्रस्वत्वमेष्टव्यमिति भावः । प्रकृत्यन्तराणामेवेति । ठ्स्पश बाधनस्पर्शनयोःऽ ठ्कश गतिशासनयोःऽ, ठ्वश कान्तौऽ ॥